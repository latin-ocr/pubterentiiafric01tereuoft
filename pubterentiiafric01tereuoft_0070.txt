60 vm'ron DE COMOEDIA.

juvenum choros institutis populus abuti prohibebatur: quod par-
ticulatim a Platonio legimus disputatum. Id itaque animadver-
tentes poiitae, quemadmodum lata lege de non carpendo nomi-
natim, materia mutabatur, ita etiam cantilenis abstinere penitus
decreverunt: quodque sapientes, cum tempori cedendum est,
efficere solent, quae erat necessitas, in virtutem egregiam transtu-
lere. Nam actus Fabulae sic agebant colligatos, ut per intervalla,
quae quidem erant minima, saltem unus histrio relinqueretur, aut
frequentius complures alternis inter se versiculis disserentes.
Deinque nihil vetusti chori proprium observabant: quemadmodum
in Aristophanis Pluto Fabula tute jampridem vidisti. Id Horatius
ita cecinit :

Lex est accepta: chorusque
Turpiter obticuit, sublato jure nocendi.

Miror autem, quasi monstrum conspicatus, illum, eujus scripta
sub Acronis nomine circumferuntur, vel. si est ipse Acro, dixisse
id lege cautum sub Augusto. Poterat mediusfidius perspexisse
(modo Plautum aut Terentium legerit) an ante Augustum actae
Fabulae quenquam momordissent. O quam egregie vetusta novis,
Latinaque Graecis non hic modo, verum et alii fortuna similes con-
fuderunt. Quippe hoc Athenis decretum patricii promulgavere
vix anno Urbis Romae quadragesimo septimo supra ter centum,
videlicet cum tribuni militares imperio consulari crearentur. Α

Comoediam itaque tempus et materia, sicut diximus, in tria ge-
nera dividunt, antiquum scilicet, et novum, et medium. Stylus
vero‚numeri, et apparatus duplici tantum sectione partiuntur: diver-
sa tamen ratione: quoniam stylus et numeri vetustiora duo simul
componunt, quae ad Alexandrum usque pervenere ε sed apparatus
medium illud annectit recentiori. Nam in utroque (si grammaticis
credendum est) nulla chori modulamenta reperiuntur.

Non autem esse arbitror alienum in praesentia quaedam partica«
lariter considerare, quae profecto multa non erunt: quoniam facile
videtur ex hactenus dictis fere omnes tum Graecas, tum Latinas
metiri Comoedias, si temporum praesertim ullam habere volueris
rationem: quando seilicet in scena floruerit unusquisque Fabu-
larum poeta. Primam igitur Romae Fabulam dare Lucius Livius
occepit decimo supra quingentesimum Urbis anno: qui quidem,
Gellio teste, quinquagesimus secundus ab obitu Menandri nume-

