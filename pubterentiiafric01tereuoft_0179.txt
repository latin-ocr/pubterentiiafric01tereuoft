DE corucls VERSIBUS. 169

appellatam. Sed ab Atheniensibus pagos non κώμας, verum δήμους
vocari. Similiter et quosdam Peloponnesios ait suum facere in-
ventum Tragoediam, quod fabulae δράματα dicantur, curn tamen
Atheniensibus in usu non sit verbum δρᾷν, sed πράττειν. Ibidem
et hoc scriptum est. Ab eo demum tempore Comoediae auctores
celebrari, quo formam illa et speciem quandam nacta fuerit, cum
principio obscura esset, et auctores ipsius laterent. Sed Comoedia,
quae priscis temporibus in usu fuit, qua nominatim hi aut impro-
bos aut inimicos suos perstringebant, principum etiam virorum
vitam et mores reprehendentes, haec igitur antiqua dieta est. De
cujus licentia κωμωδεῖσθαι vulgo dixere eos, qui probris lacesseren-
tur. Hujus auctor vetustissimus nominatur Sannyrio. Sed excel-
lentes fuere, temporibus belli Peloponnesii,

Eupolis atque Cratinus, Aristophanesque poetae.

Haec postea fuit mutata, cum dolerent, ut inquit Horatius, cruento

dente lacessiti. Tum nomen obtinuit Mediae, quae dissimulato no—
mine vitia tantum exagitaret :

Quinetiam lex

Poenaque lata, malo quae nollet carmine quenquam
Describi.

 

Atque ferunt Eupolin in mari submersum, ab iis quos maledictis
laesisset. Tum igitur Tragoediarum fere argumenta detulerunt in
scenam, retexta ad ridiculum modum: deque hoc genere chorus
paulatim defluxit. In quo prae ceteris clarus fuit Plato comicus.
Hanc secuta est nova Comoedia, in qua primas tenuit Menander,
potiente rerum Alexandro magno: atque haee chorum omnino non
habet, sed ornatu vario et multiplici personarum insignis est.
Atque haec indicanda breviter et strictim putavi, de initiis ac pro-
gressionibus Comoediae apud Graecos. Apud Latinos autem, sce-
nicos ludos institutos fuisse C. vel ut alibi, T. Sulpicio Baetico
(vel ut alibi, Petico, alibi Potico) C. Licinio Stolone Coss. notavit
Valerius ε et paulatim ludicram artem ad satirarum modos perrex-
isse, a quibus primus omnium po'eta Livius ad fabularum argu-
menta spectantium oculos et animos transtulerit. Cicero autem
scripsit, Livium primum omnium Fabulam dedisse, annis fere
410. post Romam conditam: fuere autem celebrati primum Ludi
Romani patrum et equitum, qui et Magni, ludicrum autem equi

