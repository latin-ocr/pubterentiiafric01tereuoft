DE mimus conitus. 223

ultima non amplius ultimam, sed ab ultima secundam sedem occu-
pet: e. g. in, Deae, acuitur prima, in Deaeque, secunda.

Sexto, in dissyllabis, quorum prior brevis est, altera longa, si
caesura in diversos pedes distrahantur, accentus necessario migrat
in ultimam3 quod ideo licitum fuit, quia fieri non poterat ut po'etae
hac licentia non uterentur3 ipsa metri necessitas excusat. Nec
vitari potest in cujusvis generis iambicis, quoties versus ab
hujusmodi voce incipit; et, siin talem desinat, quaecumque vox
praecesserit, ultima ejus syllaba si longa sit, a ceteris divulsa fiet
prima pedis cretici, adeoque in pronuntiando acuetur: quod
valet etiam in trochaicis catalecticis‚ qui hac in parte ab iambicis
nihil differunt.

Septimo, in trisyllabis metri conditio interdum mutat accentum,
facitque ut e prima in secundam migret; cum scilicet syllaba
brevis ante mutam et liquidam producitur: ut si secundam in,
volucres, producas, quae extra metrum et in ore populi semper
corripitur ε sed non licet contra in trisyllabis accentum e secunda
in primam vel tertiam movere, mediamque licet positione sola
longam corripere; cum eo legitima pronuntiandi ratio nimium
immutetur, nec immutationis idonea satis causa audienti, quo
minus offendatur, se ostendat. Est quidem ubi Plautus hac etiam
licentia utitur, sed parcius ; e. g. vi eorum, quae quarto loco dicta
sunt, corripere licet secundam in, voluptatis, sed non idem licet
in, voluptas, quamvis hoc quoque a Plauto saepius fiat.

Unum porro monendum superest de pronuntiatione consonarum
i et u, quae non tam dure efferendae sunt, ac apud nos fieri solet,
sed molliore sono, quique proxime accedat ad illum quo pronun-
tiamus y et w; quod et ab aliis dudum observatum est, et verum
esse' abunde constat ex resolutionibus syllabarum quae ab istis
literis incipiunt, quae nunquam tam crebrae fuissent, si Veteres
literas eas eodem quo nos modo pronuntiassent: cum majus tum
fuisset inter ejusdem literae sonos, quibus nunc consona, nunc
vocalis efferretur, discrimen, quam quod ex altera in alteram
transitum facile pati potuisset: e. g. inter, pariete, et, pargite,
quomodo nos efferimus, pernimium interest3 inter, pariete, vero
et, paryete, parum admodum: sic, tenuia, et, ten-wia, idem fere
sonant, sed, tenuia, et, tenvia, cum vau, sono multum diversa sunt.
Atque haec observatio de veris harum literarum sonis est maximae
saepe utilitatis: v vero consonam sic pronuntiari solere clarissime

