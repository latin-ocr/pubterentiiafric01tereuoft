DANIELIS HEINSII DISSERTATIO. 99

driae ac Chaereae exposuisset, contra autem illi persuasisset, etjam
gratias ineptus homo ac ridiculus haberet:

Bene fecisti: gratiam habeo maximam. .
Nunquam etiam fui usquam, quin me omnes amarent plu«
rimum.
respondet ad utrumque conversus :

Dixin' ego in hoc inesse vobis Atticam elegantiam ἲ

Certe tota Scena tertia tertii Actus in Adelphis, in qua luditur
a Syro Demea, divina est. Qualia enim illa?

Mihi quidem non placent,
Et clamo saepe: Salsamenta haec, Stephanio,
F ac macerentur pulchre.

Plane enim praeter expectationem omnia. Jam cum Vetus Co-
moedia nihil aeque ac παρῳδίαν amet, quae plerumque et acerba est,
et extra Scenam quaeritur, urbanissimus virorum rationem, qua
ex actione ipsa, parodiam, lepidam sane et venustam, peteret,
invenit. Nam, cum Demea dixisset,

Fit sedulo,
Nihil praetermitto, consuefacio : denique,
Inspicere, tanquam in speculum, in vitas omnium
Jubeo: atque ex aliis sumere exemplum sibi.
Hoc facito.

et quae sequuntur: respondet Syrus :

Conservis ad eundem istunc praecipio modum;

Hoc salsum 'st, hoc adustum 'st, hoc lautum ’st parum.
Illud recte : iterum, sic memento. Sedulo

Moneo, quae possum, pro mea sapientia.

Postremo, tanquam in speculum, in patinas, Demea, ,
Inspicere jubeo ε et moneo, quid facto usus sit.

Ita sane et Plato, et Xenophon, omnesque Socratici jocantur.
Nunquam frigide, nunquam obscoene, nunquam inepte, nunquam
putide. Videamus jam Plautina quaedam. Ac Plutarchus qui-

dem illud tanquam frigidum ex Aristophanis Thesmophoriazusis
de Euripidis matre adducit:

”Α·γρια γὰρ ἡμᾶς, ὧ γυναῖκες, δρᾷ κακὰ,
'‘Ar' ἐν ἀγρίοισι λαχάνοις αὐτὸς τραφείς.

