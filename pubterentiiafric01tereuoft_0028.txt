18 PRAEFA'mo,

parte tantum, ut qui fide haud comparandus videretur esse
alteri, membranaceo quidem illi (nam alter chartaceus), re-
scripto, judicibusque Langero et Brunsio, viris clarissimis,
annos abhinc circiter sexcentos exarato. Inspexit duo
Guelferbytanos vir doctissimus, Gesenius, Helmstadiensis,
de quo bene sperare literatam jubeo rempublicam. Be-
rolinensium et libri Helmstadiensis, ab Academia J ulia li-
beraliter nobis communicati, potiores lectiones ipsi excerp-
simuS, itaque instructi ab externis subsidiis, via critica,
quam munivit Ricardus Bentleius, tutius Jam ingressi, quic-
quid dedit vir ille incomparabilis manifesto melius vulgatis
et quasi extra omnem lectionis et conjecturae aleam posi-
tum, tacite fere id recepimus; ubi dubium relictum esset,
monuimus, succurrimus.

Designantur libri scripti literis A B C Gu. l. Gu. 2. Hel.
Quorum duo Berolinenses membranacei sunt, eorumque al-
ter nitidissime scriptus, alter continue lacerusque in extre-
ma fine; tertius vero Berolinensium chartaceus est, qui
quidem in Regiam bibliothecam venit ex Georgii Fabricii,
quanquam alius is liber codice ejusdem Fabricii illo, quo
usus est Bentleius: Italici, ut videtur, tres libri omnes:
quibus de fide ac bonitate lectionum haud concedit apogra-
phum Helmstadiense.

,κε * * s} *ε

EXCERPTA E PRAEFATIONE
D. PAULI JAc. BRUNS.

QUA fortuna saepenumero in bibliothecis a me perlustratis
adhuc usus sum, ut literarum monumenta viris doctis vel
plane non vel non satis cognita invenirem, eandem mihi
Halae, postquam hic sedem fixi, obtigisse, omnino gaudeo.
In bibliotheca Mariana, quam mense Junio praeteriti anni
primum adii, a doctissimo et humanissimo ejus custode
Kemme, Med. D. et P. P. Ο. mihi ostendebatur codex Co-

moediarum Terentii membranaceus, quem ibi asservari ig·—

