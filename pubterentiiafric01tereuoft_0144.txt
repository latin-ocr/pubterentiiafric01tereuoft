1:34 GovssANus DE vnnsissus TERENT.

ANTONIUS GOVEANUS
DE VERSIBUS TEREN'rrAle.

TERENTIAN1 versus aut iambici sunt, aut trochaici. Iambici pedes
duos recipiunt, iambum et spondaeum, et in quos ii dissolvuntur,
nullos praeterea. Trochaici item duOS, trochaeum et spondaeum,
et in quos ii dissolvuntur, nullos praeterea. Iambici aut monometri
sunt, aut dimetri, aut trimetri, aut tetrametri. Monometri unam
habent mensuram, hoc est, pedes duos, duas dimetri, tres trimetri,
hoc est, pedes sex, unde a Latinis senarii dicti sunt. Tetrametri
quatuor, hoc est, pedes octo: qui et octonarii a Latinis, et qua-
drati, et longissimi dicuntur. Monometri et trimetri justae semper
sunt mensurae, et veri semper iambici, hoc est, pedem ultimum
semper habent iambum. Dimetrorum et tetrametrorum justae qui-
dem sunt mensurae, qui acatalectici vocantur, iique veri semper
apud hunc auctorem sunt iambici. Injustae quidam mensurae sunt,
et ii non semper veri sunt iambici, sed ut plurimum spondaeum
aut dactylum ultima sede recipiunt, dicunturque Scazontes. In-
justae autem esse versus mensurae modis duobus accidit: aut enim
justo syllaba minores sunt, aut majores: illi, catalectici: hi, hy-
percatalectici sunt nominati. Dimetri ut multi sint catalectici, ita
nulli hypercatalectici reperiuntur. Nunc trochaici aut dimetri
sunt, aut tetrametri, catalectici omnes, vel hypercatalectici, et ii
octonarii ε nulli siquidem dimetri hypercatalectici sunt. Nimis
fuere ingeniosi qui denarios versus in Terentio sunt commenti, qui
pentametros iambicos, qui dimetros redundante pede, qui dimetros
creticos, qui creticos monometros redundante pede, qui e cretico
uno versum brevissimum, qui creticos in quibus pro cretico ponere-
tur molossus, poneretur et iambus, qui senarios iambicos hyper-
catalecticos‚ qui monstra illa versuum e trochaicis et iambicis con-
flata. Porro nec ab iambicis ad trochaicos, nec ab iis ad illos
transit Poeta, nisi (quae vetus doctorum fuit opinio, longo a me
intervallo renovata) res id aut postulet, aut certe ferat. Quomodo
autem id res aut postulet, aut ferat, suis locis in iis Commentariis
docebimus, quos in Terentium paramus. Quae poetarum more
licere sibi voluit Terentius (quae quidem pauca sunt) haec animad-
verti: in unam contrahit syllabam, meus, tuuS, suus, Deus, Deum,
Deos, Deae, prior, puer, rci, eho, fuit, ea: in duas, eadem, eodem,

