PRAEFA'NO. 13

nunquam; is vero, si Guyetum ad And. lv, t. 3. audimus,
rei metricae plane imperitus fuit. Jam vero Muretus ad
And. 111. 21. ‘ Sunt hic aliquot,' inquit, ‘verSUS, quorum
dimensionem explicare ex veteribus Libris non potui, ex
ingenio nolui.' Idem, Var. Lect. ιιι. 3. existimat, Histri-
onesin recitandis Fabulis quaedam de suo addidisse, ut
oratio quotidianae similior videretur-3 atque hinc factum,
ut versus Terentiani saepe videantur metro laborare. Pal-
merius autem ad Phorm. V. 7. 77. versus quosdam justo
longius excurrere censet, non sine magna gratia, ut talia
extra numerum censeantur. Fa'e'rnus testatur, se versum
tertium et vigesimum, Act. ιι. Sc. 3. Phormionis, tum ver-
'sum quartum et quadragesimum, Act. V. Sc. 7. ejusdem
Fabulae pedibus metiri non posse. Alii ad alia adhaeserunt.
Neque P. Antesignani, singulis versibus tanquam proprios
pedes ad oram ascribentis, sed inter Erasmum et J. C. Sca-
ligerum semper dubii et fluctuantis, nimia diligentia rem
satis expedivit. ‘ Profecto tanta‚' verba sunt Jac. Perizo—
nii ad Sanct. Min. p. 417. ‘invaluit licentia, ut vix inde
quid certa ratione probare, vel refutare queas.' Et si, quod
sua jam aetate dicebat Cicero, Comicorum Senarii propter
similitudinem sermonis ita abjecti sunt, ut nonnunquam in
his numerus et versus vix intelligi possit, quid, amabo,
aliis Carminum generibus, quibus Comoedia referta est,
fiet? Viderunt id, qui temporibus Prisciani metra in
Terentii Comoediis esse negarunt. Quanquam quis id in
universum affirmaverit? Neque tamen cum Quintiliano
plus gratiae habituras fuisse crediderim, si intra versus tri-
metros stetissent. Grave enim videtur judicare de judicio
talium Virorum, ad quorum scientiam cum in Po'e‘tica, tum
in Latini sermonis elegantia, quotquot tot quidem saeculis
post hasce Artes tractarunt, vel etiam nunc tractant, vix
comparandi sunt, ne quid gravius dicam. Ita igitur statuo,
et arcanum Artis Metricae prisci illius aevi dudum esse de-
perditum, et versus Comicos omnino ita abjectos eo consi-
lio, ut a sermone vulgari parum aut nihil abirent, eoque
haud raro miscerentur. Vitam enim imitati soluta oratione

