‘272 ARG U mnN'rA.

Chremetem. Sed nave fracta, venit simul curn nepte adhuc parvula, ad
insulam Graecorum, nomine Andrum, ibique dum moraretur per aliquot
dies in hospitio cujusdam viri qui habebat filiam vocabulo Chrysidem,
morte praeventus est. Nec multo post pater Chrysidis quoque moritur.
Tum illae duae puellae ab Andro proficiscentes, cum aliis pedissequis,
Athenas devenerunt, falsoque Pasibula, quae et Glycerium, credebatur
soror esse Chrysidis ob maximam familiaritatem. Illis quoque ⁴diebus et
Chremes reversus est, pater Pasibulae, cum alia filia, Philumena nominata.
Attamen, cum simul una in urbe habitarent, Chremes et filia ejus Pasi-
bula, quae et Glycerium, a nemine agnoscebatur, quod filia ejus esset.
Non enim recognoscebat illam, quoniam admodum parvula erat, quando
ipse ab Athenis demigravit. Quo tempore Simo quidam Atheniensis
desponsavit filio suo Pamphilo filiam Chremetis Philumenam. Sed, dum
cum aliis juvenibus Pamphilus ad domum Chrysidis meretricis concurre-
ret, non propter ipsam, sed propter Glycerium, quae falso soror Chrysidis
credebatur, nimium iratus pater ejus Simo simulavit se velle nuptias ac-
celerare, statuitque diem nuptiarum, quando filius ejus filiam Chremetis
Philumenam, quam ei desponsaverat, duceret, filio totum ignorante, vo-
lens probare, si verum esset, quod de filio audiebat, dumille aut sperneret
Philumenam propter scortum quae dicebatur Glycerium autetiam duce-
ret. Habebat autem libertum suum nomine Sosiam et servum Davum,
quorum consilio credebat filium amare Glycerium, et,dum eis manifes-
tasset, quidam renuntiavit omnia Pamphilo, filio illius. Qui, quia fidem
habebat promissam Glycerio, juravit nullo modo eam dimittere. Tunc
Davus astutissimus dedit ei consilium, quatenus interrogatus a patre Si-
mone, si vellet Philumenam ducere, non repugnaret, sed se velle obedire
diceret, sicque delusus pater prolongaret ipsas nuptias; sicque fecit.
Sed Chremes, ut vidit natum puerulum ex Glycerio, recusavit nuptias,
ignorans Glycerium filiam esse suam. Tunc temporis supervenit ab An-
dro vir nomine Crito, cognatus patris Chrysidis3 atque, dum inter Simo·
nem et Chremetem Pamphilumque altercatio esset, nimiumque Simo
iratus esset filio suo Pamphilo, advenit Crito Andrius et edocuit ista om-
nia superius dicta, Glycerium videlicet filiam esse Chremetis. Et, quia
Philumena, quam ei pater desponsaverat, soror erat Glycerii, placuit, ut
Pamphilus Glycerium haberet ; Philumenam vero dedit Chremes Charino,
qui eam ducere volebat.

Sensus vero totius fabulae iste est, sed Comicus miro eam dilatavit modo
multaque honesta inseruit. Argumenta et prologos lieet quidam autu-
ment a Caliopio, ejus recitatore‚ esse compositos, tamen sciendum, ab
eodem Comico fuisse compositos, teste Prisciano, qui versiculum primi
prologi in exemplum sumit. In prologis autem nihil aliud ostendit, nisi
quod aemulis et reprehensoribus suis respondet, sicque ibi de se quasi de
alio loquitur. Illud quoque, quod in fine omnium fabularum habetur,
verba sunt Caliopii, ejus recitatoris3 qui, dum fabulam terminasset, ele-
vabat auleam¹ scenae et alloquebatur populum dicensi Vos valete, vos
plaudite; sive Favete et plaudite.

l Lege auzoea. vid. Praef. Bruns.

