Dr: ΤΗ ΕΑῚἬΟ. 67

Lucra, Graecis pale, vel in coeno, vel arena, vel pulvere fiebat;
unde luctatores in Ludis GymniciS, aut palaestra, Graecis palaestae
appellati. Ii luctaturi, ceromate, id est, oleo cerato perfundeban—
tur: unde, qui eos ungebant, ceromatistae dicti. Pulvere quoque
post unctionem inspergebantur, ut corpora ceromate et sudore lu·
brica mutuas luctantium prehensiones admitterent: unde natum
proverbium, ‘ citra pulveris tactum,’ de iis, qui facile aliquid asse-
cuti sunt, et citra sudorem, quod et citra pulverem dici potest.
Eum pulverem Graeci aphen dicebant. Inter luctatores quidam
summis inter se manibus depugnabant, nullo complexu haerentes :
eos acrochiristas vocabant Graeci. Alii vicissim feriebant arrectaria
concertatione, hoc est, arrecti, et pulvere obsiti, alter alterum im-
petebant procursu calcitratuque t calcibus enim, cubitis, unguibuS‚
non modo pugnis utebantur, omnique impetendi prehendendique mo-
do: pancratiastae vocati, et pancration hujusmodi certaminis genus,
ex eo quod advocatis omnibus corporis viribus, omniumque nervo-
rum contentione transigeretur.

Qui disco se exercebant athletae, discoboli Graecis, appellaban-
tur, hoc est, discum in sublime jaculantes. Erat autem discus
lapis rotundus ac pertusus, inquit Ammonius.

Pugilatus‚ quern Graeci pygmen appellabant, cestibus exerceba-
tur, quales a Virgilio, lib. v. describuntur: in eo qui exerceban-
tur, pugiles Latinis, Graecis pyctae dicti sunt: quod nomen ad gal-
linaceos pugnaces translatum est.

saltationum in Ludis Gymnicis multa genera fuerunt, quemad-
modum docet Lucianus. Erat enim saltatio pyr1·hiclia‚ a Pyrrho
inventa, a qua pyrrhicharii et pyrrhichistae dicti: quae eadem sal-
tatio enoplia, id est, armata dicebatur: quod armati saltarent.
Erat saltatio Cordax obscoena, et comica : et alia saltatio satirica,
quae Sicinnis dicebatur. Fuit item emmelia saltatio, pacata et
honesta. Qui vero saltus pernicitate contendebant in gymnasiis,
baltici a Graecis dicebantur; qui autem halmate, id est, saltu cer-
tabant, apud antiquos utebantur halteribus: sic enim vocabant
plumbeas pilas, massulasve, quibus utraque manu se librabant,
ut certius assilirent. Chironomia quoque erat saltatio gesticula-
trix, qualis est, quam Mauricam vocamus: unde chironomi hujus-
modi gesticulatores dicti.

Circenses Ludi certamina erant curulia, quae in circo fiebant:
qui locus erat ovata specie constructus, undecumque spectaculis

