DE nil-:Tuis commis. 205

cum in fine versus dactyli vel cretici locum sustinet, quod saepis-
sim—e fit. Quin et e metris supra positis ista in quibus pes poste-
rior est dactylus, vel ubi nimius syllabarum brevium concursus,
rarius usurpantur3 optima contra illa sunt, in quibus primus pes
trochaeus vel trochaeo par,vel anapaestus ; alter vero vel spondaeus,
vel anapaestus. Purus enim ditrochaeus est levior numerus et
tripudiis quam sermonibus aptior, ideoque levitatem istam adjunc-
tione tardioris pedis temperare visum est.

His de metris praemissis‚jam ad versus ipsos accedamus ; quos
ut penitius intelligamus, ante omnia hoc principio loco, utpote
quo tota fere res innitatur, ponendum est, versus comicos cujus·
cumque generis non per simplices pedes, sed per metra seu
διποδίας dimetiendos esse.

Hoc praeceptum, quod est quantivis pretii in re metrica, Graecis
unice debemus. Quibus non est copia consulendi de hac re He-
phaestionis Alexandrini libellum de Metris, qui jam diu est raris-
simus, adeant vetera scholia in Aristophanem, vel Triclinii in So-
phoclem ε ἰῐι iis videbunt versus omnes per integra illa scripta per
διποδίας dimensos: quod apud Graecos tam constans fuit, ut inde
nomina versibus indiderint, ac trimetros et tetrametros dixerint,
quos Latini non sine magno rei metricae incommode, senarios et
octonarios. Hinc enim factum est ut vetus illa per metra dimen-
sio paulatim in desuetudinem abierit, et una cum ea rei metricae
scientia, quod ad haec versuum genera, fere interciderit. Qui enim,
metrorum subsidio destitutus, de versus mensura judicare nequit,
nisi ex pedum simplicium numero, nec ipse veterum Comicorum
scripta apte et numerose leget, neque, si ab aliis recitentur, nume·
rum in iis aliquem deprehendet3 nec unquam sciet, num versus
suis numeris constet, nisi ad digitos exigat, quod non molestum
modo, sed et nimis quam absurclum; cum et nimiam id inter
legendum vel audiendum moram, praeterquam res patitur, postulet,
gratiamque omnem et venustatem numerorum ab aure, cujus unum
est de numeris judicium, et cui delectandae praecipue inserviunt,
in totum eximat. Contra, qui versibus comicis per metra dime-
tiendis assueverit, statim ex ipso versus sono, simulac audierit,
facile intelliget cujus generis sit, an in parte aliqua quantitas de-
ficiat, aut aliquid vitii sit in numeris; nec opus est ad judicium de
his ferendum, utin concilium digitos adhibeat.

Haec ita esse res ipsa comprobabit exemplis quae mox afferam

