88 nAmums HEiNsu DISSERTATIO.

sunt, qui concinne, et quemadmodum, etcum oportet, jocantur.'
Sicut enim corpora distinguunt sui motus, ut, exempli gratia, ig-
nem et quicquid leve est, motus qui in altum fertur, grave contra,
motus qui ad medium, eodemque modo in aliis; ita ex iis qui extra
sunt, et qui in oculos incurrunt hominum motibus, habitus quoque
apparent animae et mores.' Quia autem risus iis, ut plurimum,
qui minus sunt honesti, quales homines plebeii sunt aut scurrae,
gratus esse solet; hinc fit, inquit idem Aristoteles, ut, qui scur-
riles sunt, urbani etiam dicantur. Addit autem, quod spectare
huc propius videtur: ‘ Discrimen vero ex Antiqua Comoedia ap-
paret et Nova. Nam in illa id quod obscoenum, in hac autem,
quod suspicionem tantum ejus movet, risum quoque exprimit3 quae
non parum differunt ad venustatem! Idem de cavillis quoque ad-
dit et conviciis. Quibus abstinuisse Plautum constat, cum obscoe-
nitate nemini concedat. Hujus autem in utroque ex Aristotelis
judicio discrimen videamus. Byrrhia apud Terentium Andria:

Ego illam vidi virginem: forma bona
Memini videre : quo aequior sum Pamphilo,
Si se illam in somnis, quam illum, amplecti maluit.

Vides in his, non obscoenitatem, sed suspicionem rei parum vere-
cundae, καὶ ὑπόνοιαν, quae tam est honesta, ut a quavis virgine id,
urbanitate salva, dici possit. Quid enim suavius, quam ‘ in som-
nis amplecti Υ et quidem, si- de viro et formosa conjuge dicatur !
Non enim dicit βινεῖν, quod Aristophanes dixisset, nec quae in re
tali Plautus usurpare solet, qui nec honeste ea dicit, et obscoene
circumloquitur. Nam qualia sunt ista Casina!

OL. Ubi loeus sumtus porro est, continuo stricto gladio: atat!
papae! papae! CL. Quid id papae?

OL. Flagitium oh erat maximum ε gladium ne haberet metui:
id quaerere occepi.

Dum gladium ne habeat quaero, arripio capulum.

Nam cetera, in quibus plane loquitur, praesertim cum de Venere
ἀῤῥὴτῳ agit, ea vero ne comme-morare quidem malo. Puto autem
satis esse manifestum, etiam cum circumloquitur quae parum sunt
honesta, ne honeste quidem, et cum honestarum aurium fastidio,
id fieri. Vides ergo passim Veteris imaginem, etiam, de quo mox
paulo post, dicacitate ac maledicentia. Quae Athenis partim leges,

