(3ss niz 'rammam

cris, admisto pronuntiationis modulo, quo, dum actus commuta⁴
bantur, populus detineretur. Compitalitii autem Ludi dicti, qui
per compita fiebant; scenaeque ductiles in plaustris ob id antiquis
excogitatae, Postea vero factum, ut Ludis publicis et in Theatro
agerentur Novae Comoediae apud Romanos.

Ludos vocabant publica spectacula, quae tum in gratiam populi
fieri solerent a senatu, et a principibus institui, vel ad favorem
populi conciliandum (ut nonnullos Caesares fecisse legimus), vel
ad animorum relaxationem et oblectationem. Multo magis ad re-
ligionem instituti sunt Ludi. Nam Diis post sacrificia etiam Ludos
publicos consecrabant.

Ludi igitur, et Ludicra, quae etiam Certamina vocarunt Latini,
Graeci Agonas, multorum generum fuerunt: neque vero uno tan-
tum spectaculo in publicis Ludis detinebatur populus. Erant au-
tem Ludi Gymnici et Athletici: Ludi Circenses: Ludi Gladiatorii:
et Ludi Scenici ; de quibus nunc singulatim est paucis disseren-
dum, partim ex Budaeo, nostrae Galliae lumine, partim ex Vitruvio,
Luciano, et aliis antiquis auctoribus.

Gymnici et Athletici Ludi in palaestris ac gymnasiis fiebant apud
Graecos, quae loca fuerunt exercendis et corporis et animi viribus
accommodata. Nam etiam in iis palaestris aut gymnasiis exedrae
fuerunt, in quibus philosophi Graeci sedentes disputabant. Sed
et palaestrae appellatio omnem athleticam artem et exercitationem
complectitur, decentiamque: qua status, motus, flexusque corporis,
ac omnes omnino babitus venustatem quandam leporemque prae se
ferunt: quam qui non didicerant, ii apalaestoi ab antiquis dicti
sunt. Eam vero artem qui exercebant, aut qui in palaestra exer-
cebantur, vel decertabant praemiis, palaestritae vel palaestrici dicti
sunt: Gyninicos Graeci etiam vocarunt, quod nudi athletae exerce-
rentur. Ceterum in palaestra gymnasii (inquit Plautus) cursu,
luctando, hasta, disco, pugilatu, saliendo se exercebant athletae.
Hujusmocli Ludi in Campo Martio apud Romanos fieri solebant.

Qui currebant in Ludis Gymnicis, hoc est, cursu corpora exer-
cebant, vel eo decertabant, Graecis dromi appellantur, hoc est,
cursores. Quorum alii stadiodromi dicebantur, qui stadium per-
currebant: alii diaulodromi, a circumactu curriculi, id est, duplo
curriculo, quod diaulon vocabant: nam ii cursores, cum ad metam
pervenerant, flectentes, eo rursus recurrebant, unde cursum inie-
rant. Erant et. dolichoslromi, qui sexies stadium curriculo obibant:
nam dolichos longissimus cursus dicebatur.

