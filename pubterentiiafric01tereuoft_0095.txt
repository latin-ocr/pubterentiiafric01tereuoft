DANIELIS HEINSU DISSERTATM). ⁴85

Ὁρᾷς ὅτι Ζεὺς τῷδε πρωτεύει θεῶν,
Οἷ] ψεῦδος, οὐδὲ κόμπον, οὐ μωρὸν ’γέλων
Ἀσκῶν, τὸ δ’ ἡὸὖ μοῦνος οὐκ ἐπίσταται,

Quare divinitus ab Aristotele dictum est, partem turpitudinis esse,
id quod est ridiculum. Diserte enim ait, ὅτι τὸ γελοῖον, μόριον τοῦ
αἰσχροῦ ἐστιν. Ita, quae vel in verbis auctorum vel sensibus, vel
in sermone hominum et factiS‚ aut detorta sunt aut depravata, ani-
mos plebeios vehementer movent, et hoc ipso risum ut plurimum
excutiunt. Ideoque inusitata dicta et obscoena, optimorum cavil-
lationes, singulorum contumelias, sententias perversas, ideoque
inexpectatas‚ aliaque id genus (qualis imitatio dictorum vel facto—
rum, et inprimis improborum) risum maxime in Comoedia, quam
Veterem dicebant, expressisse constat. Quod intelligunt, qui ge-
nium ridiculi intelligunt atque indolem. Cujus segetem largissi-
mam vel unus Aristophanes suppeditat. Qui non modo Plautum,
sed quoscumque hac in parte superavit, omnesque τοῦ γελοίου mo-
dos ac figuras lepidissime expressit. Denique ut acetum, nisi vi-
num sit corruptum, bonum nunquam erit; ita, quae sincera sunt et
vera, risum nunquam excitabunt. Apposite Quintilianus, ubi de
Ridiculo : ‘ Et hercule omnis salse dicendi ratio, in eo est, ut ali-
ter quam est rectum verumque dicatur) Quare et compositus ad
risum sermo, ab oratione recta, quam πολιτικὴν magistri vocant,
quam longissime abeat necesse est, cujus propriae virtutes, ἡ σαφῆ-
νεια, ἡ ἐπιείκεια, ἦ ἀφέλεια, ἡ ἀλήθεια, perspicuitas, aequitas, sim-
plicitas, veritas, ponuntur. Qua in parte supra admirationem
omnium Menander apud Graecos, Terentius Romanis fuerit ne-
cesse est: qui ut viris sapientibus ac eruditis voluptatem potius
afferrent, quam quacumque ratione risum extorquerent, duplici ju-
cunditate utilitatem (imitatione vitae scilicet humanae, et inimitabili
lepore) condierunt. Metu enim Macedonicae potentiae, licentia.
Antiquae, ut observant Critici‚ defecit. Cujus locum occupavit
Nova. Cujus et formam nondum penitus vidisse absolutam, sed
jam concepisse animo, putatur Aristoteles. Ejus vero unicum pro-
positum, humanos nosse atque imitari mores. Quo et D. Hieron.
Epistola ad Furiam, de Viduitate Servanda, respicit, cum inquit 2
⁴ Nec mirum, hoc figulum sensisse de vasculo, quod ipse fabricatus
est, cum etiam Comicus, cujus finis est humanos mores nosse at-
que describere, dixerit: Smin CERERE ΕΤ LIBERO FRIGET VE-

