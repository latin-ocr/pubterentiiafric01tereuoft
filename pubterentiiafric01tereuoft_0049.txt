TERENTH vrrA. 39

quidem vicit, et tributariam fecit, non evertit tamen ipsam Car-
thaginem; sed nepos ejus adoptivus, Africanus minor. Hanniba-
lem praeterea bello vicit, fugavitque, sed nequaquam interfecit.
Nempe qui victus in Asiam profugit, et sub Antiocho rege Syriae
militans consilio atque opera sua et regis potentia novum curn
Romanis bellum denuo gessit. Quae historia omnibus, qui in tali-
bus ingenium exercent, planissime nota est. Deinde Scipionis
triumphantis currum non hic Terentius pileatus prosecutus est,
sed alter hujus nominis, Romanus civis: et, ut Valerius Maximus
testatur, praetoria familia ortus, et inter paucos senatorii ordinis
splendidus. Qui etiam post id tempuS‚ tunc scilicet, cum Scipio-
nis frater accusatus est Romae, praeturam gessit. Hic ergo trium-
phantis currum Scipionis prosecutus est, pileo capiti imposito,
quod donatae libertatis signum erat. Quatuor millia siquidem
Romanorum civium, qui bello Punico capti erant et in servitutem
redacti, victor Scipio liberatos in patriam reduxit. Inter quos fuit
hic Terentius, de quo dixi, et tam memor beneficii accepti, tamque
singulariter ante omnes gratus, ut per omnem vitam liberatorem
suum Scipionem omni obsequio ac patrociniis debita veneratione
coluerit. Triumphi autem die post eum pileatus incessit, hoc est,
libertihabitu: quasi per illius viri virtutem se libertati redditum
populo Romano pileo testante denuntians. Quae omnia apud Ti-
tum Livium, celeberrimum historicum, nota sunt. Sed minus miror
scholasticos hoc errore deceptOS, cum Paulus Orosius hoc scrip-
serit: de quo admodum mirarer, nisi quod interdum magna quidem
ingenia et in multis occupata et inter difficultates erecta equorum
instar propter incautam securitatem in plano cespitant. Identitas
nominis, ni fallor, errorem fecit, —quod scilicet uterque Terentius.
Sed circumspectus homo non vidit, quod se oculis ingerebat, in
primis diversitatem cognominum, quae ad discretionem nominum
sunt inventa, quod scilicet ille Terentius Culeo, hic Terentius Afer,
ut tituli hujus operis indicant; ille Romanus, iste Carthaginiensis:
ille e servitute in libertatem, iste autem contra e libertate in ser-
vitutem ductus; ille senator, hic po‘eta3 ille jam senior eo, hic
puer eo tempore, quo a Romanis ducibus captus est: in qua cap-
tivitate ob elegantiam morum ad magnorum venit amicitias; utque
ait Eusebius libro de Temporibus, ob ingenium et formam libertate
donatus est. Inter tot diversitates fallere una non debuisset
identitas. Hic sane Terentius a principio juventutis suae fertur

