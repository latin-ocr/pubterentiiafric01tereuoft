on rHuATRo. 79

tores, meretrices dividebantur, personasque in Orchestra assume-
bant, pro sua actione ac ludo.

APPARATUS SCENAE IN VICIS ET THEATRIS.

Apparabatur scena apud antiquos Graecos in agris, verno tem·
pore, curn aedificiis et habitationibus triplicibus, instructis culmi-
nibus, peripetasmatis, tapetibus, linteisque candidis. Additae post-
ea sonantes pelves, ignesque manibus excussi: cavernae quoque
subterraneae ac putei contingebantur: figuris maris, Tartari, ful-
minum, tonitruum, noctis, coeli, diei, regiarum, praetoriorum, ingen-
tes aulae, fornices ad viarum similitudinem. Apud Romanos Au-
laea in scena primum sternebantur, curn primum pictus ille ornatus
ex Attalica regia Romam perlatus fuit, velabaturque ipsa scena
Sipariis‚ quae posterior aetas pro aulaeis sumsit, ut etiam siparia
humi sterneret. Erat praeterea velum minutum quod populo ob-
sistebat in scena, dum actus commutabantur. In vicis si fiebat
scena, arboribus in se cubantibus ac reflexis componebatur;
quasi concamerata quaedam densatio, ut subterpositos tegere pos-
set, unde ab inumbratione dicta. In Theatro autem (ut jam dic-
tum est) fiebat scena, camerato contextu, binis pluribusque con·
tignationibus exstructa, Picta erat undique, suas domunculas
habuit, in quas pro ratione actuum alternatim se conferebant ac-
tores. Duas aras utriusque habebat: dextram Liberi patris3
⁷ sinistram ejus Dei, in cujus honorem Ludi fiebant. Unde illud:
Ex ara hinc sume verbenas. Atque is demum erat scenae appa-
ratus in Theatro.

DE HISTRIONIBUS ET MIMIS SCENICIS.

Omnis Tragoediarum ac Comoediarum gratia, et scenae decus,
in Histrionibus consistebat. Histriones enim et mimi in scena
Comoedias recensebant secundum suos modos et cantica. Nam
cantica, ut paulo ante docebamus, temperabantur modis, non a
poeta, sed a perito artis musicae factis, mutabantur-que modi in uno
cantico. Fiebant hujusmodi carmina ad tibias: ut his auditis
multi ex populi ante discerent, quam Fabulam acturi essent sce·
nici. Unde illud est Ciceronis: ⁶ Non intelligo,' inquit, ‘quid
metuat, cum tarn bonos septenarios fundat ad tibiam! Tibicines
appellabantur qui hujusmodi cantica ad tibiam fundebant, ante-

