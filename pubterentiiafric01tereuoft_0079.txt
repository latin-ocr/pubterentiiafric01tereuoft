nss Tnm'rtzo. (29

non ut vera pugna, in sole et pulvere. Hujusmodi lanistae sunt
apud nos, qui gladiandi artem privatin] profitentur: qui docent
omnes numeros impetendi, cedendique, vulnera inferendi, vitandi-
que, aut ubi punctim caesimve feriendum. Ludi vero Scenici, qui
et Agones Musici et Dionysiaci dicebantur, quasi Libero patri
dicati, ad Comoediarnm, Tragoediarum‚ aut Satirarum recitationem
pertinebant: item ad cantus et po'e'mata: scena ob id in theatro
composita atque exstructa ea ratione, quarn mox describemus.
Qui se in his Ludis exercebant, scenici etiam dicebantur, et Dio-
nysiaci artifices. Ludorum aut Certaminum Diis consecratorum
quatuor erant apud Graecos genera. Erant enirn Nemea, Isthmia,
Pythia, et Olympia: quae omnium erant maxima spectacula. In
his Ludis proponebantur victoribus magna praemia, quae qui cus-
todiebant, Ludisque praeerant, βραβευταὶ Graecis, Latinis designa-
tores appellabantur, quorum officium erat, multitudinem retinere,
obambulare, et spectatores moderari virgarum terriculo. Unde
mastigonomi et rhabduchi etiam dicti, quod virgas gestarent, ut
in officio continerent spectatores. Musieis quoque agonibus erant
critae, id est, judices, a quibus critici, id est, poematum judices
dicti sunt. Ludorum, qui Diis consecrabantur, apud Romanos
quatuor erant species. Eos Ludos aediles curules munere publico
quotannis curabant. Megalenses, sive Magni Ludi dicti, quod
magnis Diis consecrati essent: quibus Ludis quatuor actae sunt
Terentii Comoediae: Andria, Eunuchus, Heautontimorumenos,
Hecyra. Funebres, aut Funerales Ludi, ad retinendum populum
instituti sunt, dum pompa funeris, decreta in honorem patricii
viri, plene ac publice instruebatur. His Ludis acta est Comoedia
Terentii Adelphi. Plebeii, sive Romani Ludi, pro salute plebis
edebantur: quibus Ludis acta est Phormio. Apollinares Ludi,
Apollini consecrati, aut in honorem Apollinis instituti.

DE THEATRIS ET AMPHITHEATRIS ANTIQUIS.

Quo melius et commodius spectarentur Comoediae, Tragoediae,
aut Ludi, sive ii Gladiatorii, sive etiam Scenici, vel alterius generis
essent, instituta sunt ab antiquis, quae Theatra vocabantur, a com-
mode videndo ac prospiciendo sic appellata. Nam ante Theatro-
rum usum, scenae super plaustris ductilibus exstruebantur, ac per
compita duetae, populo praebebant oblectationem. Theatra autem
erant aedificia, vel apparatus in populi gratiam instructi, ad hemi-

