NoMiNUM COMlCoRUM RA'rro. 107

Pasibula verti potest, Omnibus consulens : πᾶς, omnis, universus:
βουλὴ, consilium. Ejus quippe agnitio nemini non consuluit, om-
nium animos alioqui turbatissimos feliciter tranquillans. Id quod
luculentissime docet hujus Comoediae catastrophe.

Philumena, In amore perseverans ac persistens, Manens in
amicitia. Φίλος, amicus : μένω, maneo. Scribendum autem esset
Philomena, secunda et tertia brevibus z at causa productionis as-
sumit υ post o, ut sit diphthongus ov, quam nos in u longum ver-
timus, dicentes Philumena. Sic dicunt Graeci νοῦσος, οὔνομα, pro
νόσος, ὄνομα. Sic dixit Virg. ‘ Upilio‚’ pro, Opilio. Nisi forte
quis malit ducere a verbo φιλοῦμαι, id est, concilior ε ut sit parti-
cipium foemininum, quasi conciliata, vel amata.

Chrysis, Aurea. Χρυσὸς, aurum. Chrysides, aureae crepidae,
vel phialae. ⁶ Aureos mores ' apud Horatium libro quarto Carm.
ode secunda, enarratores intelligunt bonos et sanctos, pulcherri-
mos, elegantes, et amabiles, ut apud Virgil. libro octavo AEneid.
‘ Aurea saecula.’ Et rursus apud eundem libro x. ‘ Aurea Venus.’
Erit igitur Chrysis, aurea, elegans, amabilis.

Simo, Pamphili pater, senex naso simo et presso, a specie no-
men habet, quod simi sunt iracundi et biliosi.

Pamphilus, adolescens, a fideli amore. Totus amans, vel Om-
nibus amicus. Πᾶς, totuS‚ omnis : φίλος, amicus.

Davus, servus, a patria: ut paulo ante ex Strabone.

Dromo, servus, a cursu. Δρόμος, cursus: δρομαῖος, velox. Ser-
vorum est, velociter currere, quo jusserint domini.

Sosia, libertus, Quod sit in bello servatus. Unde et servis no-
men inditum. Σὼἓω, servo.

Charinus, adolescens. Ab animi benevolentia. Χαρίὲομαι, fa-
cio grata, obsequor, et beneficium gratiamque confero.

Byrrhia, servus. A patria, inquit Donatus. Sunt qui Phry-
giam his Donati verbis putent innui. Didymus certe existimavit
Aphroditem nuncupari παρὰ τὸ ἀβρὸν τῆς διαίτης, hoc est, a molli-
tie vitae. B enim cognata videtur literae φ : nam Philippum, ali-
qui Βίλιππον appellant: sicut Phrygas, Brygas. Auctor Caelius
lib. xxrx. cap. 18. Idem quoque tradit Lilius lib. xrlr. A Phry-
gia igitur seu Brygia nomen esset Byrrhiae : idque per literarum
metathesin. Porro Phryges ingenio fuisse servili, vulgatum testa—
tur adagium: Phryx plagis emendatur. Plinius lib. v. cap. 29.
Pyrrham urbem facit Cariae. Quintilianus lib 1. docet B literam

