DE METRIS. 125

monem corruperunt, dum aliam vocem pro alia subjiciunt, quod
nimium saepe usu venit scribis, in auctoribus solutae dictionis:
dum addunt atque adimunt: dum verborum invertunt ordinem.
Nonnihil etiam hic peccarunt eruditi, qui, dum carminum genera
distinguunt ac dimetiuntur, parum attenti, interjecerunt verba
quaedam, ut explerent versus hiatum, aut resecuerunt quod vide-
batur superesse. Videtur autem studio factum a Terentio, ut dis-
simulato carmine quam proxime accederet ad orationem solutam t
quod idem affectasse videtur Horatius in Sermonibus et Epistolis.
Hinc tantain dimetiendo difficultas, ut existimem ipsum Dona-
tum, aut Cornutum, aut Asperum, si viverent, in locis aliquot vel
haesuros, vel inter se dissensuros. Proinde nos quatriduanam
opellam sumsimus, ut adolescentulis aliquam hujus difficultatis
partem adimeremus, non quidem in omnes FabulaS, sed in unam
perpetuo, et in ceteris carptim z quo ceu filo adjuti sese facilius e
ceteris explicent labyrinthis. Constant autem hujus Fabulae his
ferme metrorum generibus. Iambico trimetro, qui et senarii di-
cuntur a numero pedum. Iambico tetrametro, qui ab aliis quadrati,
ab aliis octonarii dicuntur t monometrum ac dimetrum raro interji-
citur. In hoc genere quovis loco pro iambo ponit tribrachyn,
spondaeum, dactylum, anapaestum, modo totius carminis penultima
syllaba sit brevis. Siquidem in hoc versu: ‘ Nullum estjam dic-
tum, quod non dictum sit prius τ’ omnes spondaei sunt, excepto
ultimo, cujus generis et alios aliquot reperias. Eandem libertatem
sumit in trochaicis tetrametris catalecticis‚ satis habens si totius
carminis penultima sit brevis. Illud tamen ubique cavetur, ne vel
trochaeus ingrediatur iambicum carmen, vel iambus trochaicum.
Iambicum tetrametrum interdum in fine fraudatur una syllaba,
producta penultima, quoties iambico dimetro acatalectico accini-
tur dimeter catalecticus, Veluti si, ‘jam lucis orto sidere,' acci-
nas ‘Cultor Dei memento! Quanquam in hoc quoque genere
usurpatur, cum communis, de qua dictum est, comicorum libertas,
tum illa peculiaris, quod pro penultima longa ponit interdum duas
breves. Exemplum est in actus quarti scena secunda (Andriae):
‘ Jam ubi ubi erit, inventum tibi curabo, et mecum adductum :⁷
hic penultima producta est. Ibidem, ‘ Orare jussit, si se ames,
hera, jam ad sese venias.' Item, ‘ Hanc expetivi, contigit, con-
veniunt mores, valeant :² in his pro penultima longa ponuntur duae
breves. Hos versus etiam scazontes appellant. Est scazontis

