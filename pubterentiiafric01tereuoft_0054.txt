44 DE TRAGOEDJA ET coqumA.

-carmen esset. Quod item genus Comoediae multis obfuit poetis,
cum in suspicionem potentibus ,civibus venissent, illorum facta
descripsisse in pejus, ac deformasse genus stylo carminis : quod
primo Lucilius novo conscripsit modo, ut poe'sin inde faceret, id
cst, unius carminis plures libros, Hoc igitur, quo supra diximus,
modo coacti omittere Satyram, aliud genus carminis, τὴν νέαν
Κωμῳδίαν, hoe est, novam comoediam reperere poe'toe ; quoe argu-
mento communi magis, et generaliter ad omnes homines, qui
mediocribus fortunis agunt, pertineret: et minus amaritudinis
spectatoribus, et eadem opera multum delectationis afferret: con-
cinna argumento, consuetudine congrua, utilis sententiis,grata
salibus, apta metro. Ut igitur superiores illae suis quaeque cele-
brantur auctoribus: ita haec νέα κωμῳδία cum multorum antea,
tum praecipue Menandri Terentiique est. De qua cum multa
dicenda sint, sat erit tamen, velut admonendi lectoris causa, quod
de arte comica veterum chartis continetur, exponere. Comoedia
vetus, ut ab initio chorus fuit, paulatimque personarum numero in
quinque actus processit: ita paulatim velut attrito atque extenuato
choro ad novam Comoediam sic pervenit, ut in ea non modo non
inducatur chorus, sed ne locus quidem ullus jam relinquatur
choro. Nam, postquam otioso tempore fastidiosior spectator
effectus, tunc cum ad cantores ab actoribus fabula transibat, con·
surgere et abire coepisset: admonuit poetas primo quidem choros
praetermittere, locum eis relinquentes z ut Menander fecit, hac de
causa, non, ut {alii existimant, alia. Postremo ne locum quidem
reliquerunt: quod Latini fecerunt comici, unde apud illos. dirimere
actus quinquepartitos difficile est. Tum etiam Graeci Prologos
non habent more nostrorum, quos Latini habent. Deinde Θεοῦς
ἀπὸ μηχανῆς, id est, Deos argumentis narrandis machinatos, ceteri
Latini instar Graecorum habent: Terentius non habet. Ad hoc,
προτατικὰ πρόσωπα, id est, personas extra argumentum arcessitas,
non facile ceteri habent: quibus Terentius saepe utitur, ut per
harum inductiones facile pateat argumentum. Veteres, etsi ipsi
quoque in metris negligentius egerunt, iambici versus duntaxat
in secundo et quarto loco ; tamen aTerentio vincuntur resolutione
hujus metri, quantum potest, comminuti ad imaginem prosae ora-
tionis. Tum personarum leges circa habitum, aetatem, officium,
partes agendi, nemo diligentius Terentio custodivit. Quinetiam
solus ausus est, cum in fictis argumentis fidem veritatis asseque-

