250 RchRDUs ssENTLmUS

sed dum abest quod avemuS, credimus-an qui amant, si me amas
inquit, cocto num adest honor idem. In his autem aliisque simili-
bus tria sunt observanda; nunquam hoc fieri nisi in verbo mono-
syllabo3 quod verbum si in vocalem exit, oportet syllabam esse
longam ; ictum denique habere in prima syllaba anapaesti. Harum
vero conditionum ignorantia quot nuper peperit errores? dum et
in polysyllabis verbis, et in syllabis brevibus, etin aliena sede,
posse fleri hoc existimabant. ’
Atque hactenus de licentia Terentiana, deque ejus limitibus,
modicis sane illis neque incommodis ι qualem hodie in poe'tis nos-
tratibus patriaque lingua patienter ferimus. Quin et ausim pol·
liceri sponsorque fore, quemvis adolescentem, vulgaris modo pro-
sodiae et syllabarum quantitatis callentem, lecta una alteraque
editionis nostrae scena, suo Marte ac sine magistro totum hoc quod
quaeritur percepturum. Quo magis mirum, quosdam cetera doc-
tissimos‚ sed in his rebus paulo ὀψιμαθεστέρους, tam immodica ver-
borum pompa se et operam suam efferre: quasi tantae molis esset
Romanam nuuc licentiam, quantae olim erat gentem, condidisse.
Neque tamen, si ipsi audiendi sunt, immerito gloriantur: cum ex
eorum sententia nihil non veteribus Cornicis et licuerit et libuerit:
ut tam vagae licentiae limites ullos posuisse, perinde sit ac Sarma-
tas et Gelonos intra campos suos coercuisse. Nimirum hi non
ipsos poetas, non artem et rhythmi genium, sed librarios sibi duces
sumunt; et tot fere licentiarum species sibi fingunt, quot in toto
Plauto Terentioque vitiosae lectiones nunc restant; unique loco,
qui emendandus erat, ex altero aeque mendoso patrocinium quae-
runt. Quid mirum igitur, si, quo major iis tam falsae metricae
notitia accrevit, eo in dies, ut queruntur, magis decreverit emen-
dationum suarum numerus? Illud, si dubitas, exemplo sit; ubi
Plauti auctoritate pedes creticos in trimetris asciscunt. Locus
elegantissimus est, Trinummo, 1. 2. in urbanos, quos vocat scurras,

Qui omnia se simulant scire, nec quicquam sciunt:

Quod quisque in animo habet aut habiturust, sciunt:
Sciunt, quod in aurem rex reginae dixerit:

Sciunt, quod Juno fabulatast etim Jove :

Qum neque fu Ι tura neque Ι facta sunt Ι tamen illi sciunt.

Duos illic creticos agnoscunt et accipiunt, dactylorum scilicet vica-
rios: neque hoc contenti, innumera hujusmodi portenta Plauto

