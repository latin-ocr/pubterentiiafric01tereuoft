DE METRls coniers. 219

rum tractatus hac in parte sunt supra quarn dici potest steriles et
jejuni‚cum eorum nemo in rem altius penetrarit, aut quicquam solidi
tradiderit, praeter vulgaria illa quae in triviis nota sunt; decrevi
ante omnia licentiarum causas et origines quantum potui inves-
tigare, et nisi plurimum fallor, quaenam fuerint, non obscure dc-
prehendi.

In primis igitur sciendum est licentias Comicorum, quod ad
partem earum longe maximam, unius esse generis, et in id ferri,
ut popularem pronuntiandi consuetudinem repraesentent. Cum
enim Comoedia in eo tota sit ut vera vitae humanae sit imago, non
satis erat eas sibi materias sumere, quae e quotidiana vita essent
depromta, humilemque illum et depressum populi sermonem irni-
tari; oportuit insuper eandem quoque pronuntiandi rationem,
quantum poterat, assequi, qua populus in congressibus et collo-
quiis familiaribus uteretur. Hic verus licentiarum fere omnium
fons, quae ‘tantum eruditis negotium fecerunt ; hinc est quod co-
micis poetis licuit, quod alii nulli poetarum generi concessum est.
Cetera poemata scripta sunt ut legantur3 Comoediae vero (ut Tra-
goediae) ut audiantur. Ut igitur eorum numeros intelligamus, et
verborum modos rite aestimemus, non tam ad literas quae se oculis
ingerunt, insitamque earum quantitatem attendendum est, sed ad
sonos quos efficerent cum in ore populi ferrentur, qualesque ad
aures accederent.

Quomodo verba pronuntiarent Veteres Romani, ea praesertim
quae in colloquiis sunt frequentioris usus, idque iis temporibus,
cum floreret adhuc respublica, nec dum civilibus armis fracta uni
in imperium cessisset, nemo dixerit; nec profecto in ulla lingua
vera pronuntiandi ratio certo sciri potest, nisi ab iis qui viva voce
loquentes audierint eos, quibus lingua, de qua agitur, fuerit ver-
nacula. Nobis igitur, cum Romana lingua per tot jam saecula in
usu communi esse desierit, longe facilius est ex versuum comico-
rum constitutione et licentiarum usu pronuntiandi consuetudinem,
quam ex pronuntiandi modo versuum et licentiarum rationes
investigare. Hoc tamen nemo non sentit, qui vel leviter animum
adhaec advertat, in sermone et colloquio familiari verba multa,
ea praesertim quae in frequentissimo sunt usu, quaeque nullam in
se emphasin habent, nec sententiam multum adjuvant, sed quasi
vincula quaedam orationis partibus invicem nectendis inserviunt,
quales sunt articuli, praepositiones, interjectioneS‚ conjunctiones,

