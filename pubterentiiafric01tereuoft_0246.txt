236 RICARDUS BEN'rLfflUS “

singulis, scandatur iambicus, vetus institutum est! Et mox ε
‘ Unde apparet heroicum singulis pedibus scandi etiarn apud Ve-
teres solitum‚ lamburn autem binis! Marius Victorinus, p. 2497.
‘ Per Monopodiam sola Dactylica scanduntur; per Dipodiam vero
cetera! Nescivit hic Bacchiacos et Creticos, quos etiam Mono-
podia dimetitur. Diomedes, p. 503. ‘Feritur senarius iambicus
combinatis pedibus ter? Terentianus Maurus, p. 2432.

Iambus ipse sex enim locis manet,

Et inde nornen inditum est senario:

Sed ter feritur, hinc trimetrus dicitur;
Scandendo binos quod pedes conjungimus.

Ictus Percussio dicitur; quia tibicen, dum rhythmum et tempus
moderabatur, ter in Trimetro, quater in Tetrametro‚ solum pede
feriebat: ’Άρσις autem sive Elevatio appellatum quod in iisdem
syllabis, quibus tibicen pedem accommodabat, actor vocem acue-
bat ac tollebat. In Thesi autem sunt ceterae syllabae, quae ictu
destitutae minus idcirco audiuntur. Hos ictus sive ἄρσεις, magno
discentium commodo, nos primi in nostra editione per accentus
acutos expressimus, tres in Trimetris‚ quatuor in Tetrametris ε

Poeta cum primum animum ad scribendum appulit,
ld sibi negoti credidit solum dari.

Enimvero, Dave, nil loci est segnitiae neque socordiae,
Quantum intellexi modo senis sententiam de nuptiis.

Etsi revera, quod Romani voluerunt, seni in quoque Trimetro sint
Ictus; qui sic exprimi possint:

Poeta cum primum animum ad scribendum appulit,

Id sibi negoti credidit solum dari. ’
Verum quia in paribus locis, 2. 4. 6, minus plerumque elevantur
et feriuntur, quam in imparibus, 1. 3. 5, idcirco eos more Graeco-
rum hic placuit omittere. Horum autem accentuum ductu (si vox
in illis syllabis acuatur, et par temporis mensura, quae pedis
Ditrochaei vel Ἐπιτρίτου δευτέρου spatio semper finitur, inter sin-
gulos accentus servetur) versus universos eodem modo lector effe-
ret, quo olim ab actore in scena ad tibiam pronuntiabantur. Hoc
quoque commodi in his accentibus lector inveniet: quod statim et
ictu oculi trochaicos ab iambicis, qui in eadem scena interdum lo-
cum habent, possit distinguere: si accentus scilicet in prima ver-
sus syllaba est, trochaici sunt; sin minus, iambici.

