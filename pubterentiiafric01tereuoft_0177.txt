JOACH. cAMERARms DE comicis vitasinvs. 167

JOACHIMI CAMERARII

DE COMICIS VERSIBUS DIATRIBA.

DE Plauto Fabularum istarum auctore pauca dicam, in primis ut
constet quo ternpore vixerit. Hunc incidere in aetatem Catonis,
quo et ipso censore mortuum esse, scripsit Cicero, ante se Cos.
160. annis, hoc est, ab U. C. circiter D. P. Claudio, L. Portio
Coss. Cujus aetatis, in quam Naevius quoque includitur, participes
fuere ultra citraque Ennius, Caecilius, Pacuvius, Terentius. Pacu-
vium quidem ac Caecilium male locutos, Cicero ait. Ennium et
Naevium probat. Sed nostro studio relictus est Plautus et Teren-
tius tantum. De his igitur petenda forma Latinae locutionis, et
sternendum quasi solum, super quo oratio bona et diserta, verbis
et sententiis apte constructa collocetur. Non enim compositio,
neque veluti aedificatio qualis esse debeat illius, hinc cognosci et
disci potest. Etiam munditiae et nitori, et, ut ita dicam, innocen-
tiae ac integritati sermonis antiquitas officit, curn quia omnium reÎ‡
rum est sua elaboratio et perpolitio, quae perfectio existimanda,
tum quod studium elegantiae ut in vita, sic sermone vquoque illa
non usurpavit. Quapropter posteriores in sermone priorum non-
nulla mutarunt emendantes, formam certe componendo, et quasi
coagmentando atque reconcinnando reddiderunt et pulchriorem
et meliorem. Haec jam illa est certa et constans, atque omnium
eruditionis atque bonarum artium cupidorum imitationi sola pro-
posita, Ciceronis, et eorum qui aetate illa vixerunt: sed Ciceronis,
ut principis et auctoris Latinae linguae, de quo alibi disseruimus
copiosius, cum contra reprehensores hujus studii disputaremus.
Haec autem qui perspexerit, in Plautinis et Terentianis scriptis ita
versabitur, ut quasi materiam orationis bonae, et, si fas nobis est
dicere, eloquentiae Latinae ab illis sumat, neque in delectu vel
verborum vel figurarum sermonis hallucinabitur. Sed de hoc jam-
dudum satis. De comico autem carmine etsi alii scripsere, quac
et magnifacio et probo, tamen nostro quoque studio existimo ad-
hue loci aliquid relictum esse. Cum res illa quidem ejusmodi sit,
ut penitus comprehendi, et omnium etiam diligentia quasi enucleari
his temporibus nequaquam posse videatur. Quo autem est diffi-
cilior labor, eo assiduitatis plusculum in vestigando adhiberi con-

