NOMINUM coMlcoRum murlo. 105

damus testimonia. Donatus in Adelphos, Nomina, inquit, perso-
narum in Comoediis habere debent rationem et etymologiam. Et-
enim absurdum est Comicum aperte argumenta confingere, vel no-
men personae incongruum dare, vel officium quod sit a nomine
diversum. Hinc servus fidelis, Parmeno: infidelis, vel Syrus, vel
Geta: miles Thraso, vel Polemon: juvenis Pamphilus: matrona
Myrrhina: et puer, et ab odore Storax t et a ludo, et a gesticula-
tione Circus : et item similia, in quibus summum poetae vitium est,
si quid e contrario repugnans contrarium diversumque protulerit :
nisi per Antiphrasin nomen imposuerit joculariter: ut Misargyrides
in Plauto dicitur trapezita. Et fere hoc modo apud alios a po'ejtis
nomina componuntur describenda per Antiphrasin, quod designat
Storax.

Idem in Andriam, Semper, inquit, nomina Comicorum servorum
aut a nationibus sunt indita: ut Mysis, Syrus: aut ex accidenti-
bus, ut Lesbia, velut ebriosa, a Lesbo insula, quae est ferax suavis-
simi candidissimique vini z aut a vernilitate, ut Pseudulus ε aut ex
negotio, ut Chrysalus: aut ex qualitate corporis, ut Chylacus:
aut ex specie formae, ut Pinacium.

Strabo libro septimo : Fuit et alia regionis divisio, ex antiquis
permanens temporibus. Alios enim Dacos, alios Getas appellant.
Getas quidem, qui ad Pontum in Orientem vergunt: Dacos au-
tem, qui in oppositum versus Germaniam, et ad Istri fontes, quos
olim Davos vocatos esse reor. Ex quo apud Athenienses Davo-
rum et Getarum nomina servilia plurimum abundabant. Hoc sane
credibilius est, quam a Scytharum gente derivari, quos Daas vo-

, cant. Longe enim illi ad Hyrcaniam positi sunt, nec ex eo loco

Athenas mancipia deportata putandum est. Servos enim aut e
populorum nominibus vocabant, a quibus vectabantur, ut Lydum
et Syrum : aut iis maxime quae illis in Iocis magis ac magis usur-
pata erant, ut Manem et Midam, ex Phrygia: Tibiumque, e Paph-
lagonia.

Servius in primam Eclogam Virg. Etiam hoc sciendum, et per-
sonas hujus operis ex majori parte nomina de rebus rusticis habere
conficta: ut Meliboeus, ὅτι μέλει αὐτῷ τῶν βοῶν, quod curam gerit
boum. Et Tityrus : nam Laconum lingua Tityrus dicitur aries
major, qui gregem anteire consueverit: sicut etiarn in Comoediis
invenimus. Nam Pamphilus est totus amans: Glycerium, quasi
dulcis mulier: Philumena, amabilis,

