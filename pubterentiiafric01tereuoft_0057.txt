DE TRAGOEDIA ET comosum. 47

madvertimus. Hujus autem originis ratio ab exteris civitatibus
moribusque pervenit. Athenienses namque, Atticam custodientes
elegantiam, cum vellent male viventes notare, in vicos et compita
ex omnibus locis laeti alacresque veniebant ε ibique cum nominibus
singulorum vitam publicabant: unde nomen compositum, ut Co-
moedia vocaretur. Haec autem carmina in pratis primum mollibus
agebantur. Nec deerant praemia, quibus ad scribendum doctorum
provocarentur ingenia: sed et actoribus munera offerebantur, quo
libentius jucundo vocis flexu ad dulcedinem commendationis ute-
rentur. Caper namque pro donis his dabatur, quia vitibus noxium
animal habebatur: a quo etiam Tragoediae nomen exortum est.
Nonnulli autem ex amurca olei faece, quae est humor aquatilis,
Tragoediam dici vocarique maluerunt. Qui ludi cum per artifices
in honorem Liberi patris agerentur, etiam ipsi Comoediarum Tra-
goediarumque scriptores hujus Dei, velut patris, numen colere
venerarique coeperunt. Cujus rei probabilis ratio extitit. Ita
enim carmina inchoata proferebantur, ut per ea laudes ejus et facta
gloriosa celebrari proferrique constaret ε tum paulatim fama hujus
artis increbuit. Thespis autem primus haec scripta in omnium
notitiam protulit. Postea AEschylus, secutus exemplum, publica-
vit. De quibus ita Horatius in Arte Po'etica loquitur ε

Ignotum Tragicae genus invenisse camoenae
Dicitur, et plaustris vexisse poiimata Thespis,
Quae canerent agerentque peruncti faecibus ora.
Post hunc personae pallaeque repertor honestae
AEscbylus et modicis instravit pulpita tignis,
Et docuit magnumque loqui, nitique cothurno.
Successit vetus hic Comoedia non sine multa
Laude ε sed in vitium libertas excidit, et vim
Dignam lege regi: lex est accepta: chorusque
Turpiter obticuit sublato jure nocendi.

Nil intentatum nostri liquere poe'tae:

Nec minimum meruere decuS‚ vestigia Graeca
Ausi deserere, et celebrare domestica facta,
Vel qui praetextas, vel qui docuere togatas.

Fabula generale nomen est; ejus duae primae partes sunt, Tra-
goedia et Comoedia. Si Latina argumentatio sit, praetextata dicitur.
Comoedia autem multas species habet. Aut enim palliata est, aut

