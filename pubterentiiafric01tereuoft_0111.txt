DANIELIS HEINSII DISSERTATIO. 101

eruditis, etiam in scena placere aut debeant aut possint, accuratus
censor Plutarchus J'udicavit. Καὶ ’γὰρ ὁ μὲν ἀπαίδευτος καὶ ἰδιώτης
οἷς ἐκεῖνος λέγει ἁλίσκεται· ὁ δὲ πεπαιδευμένος δυσχερανεῖ. λέγω δὲ
τὰ ἀντίθετα, καὶ ὁμοιόπτωτα, καὶ παρονομασίας. τούτοις γὰρ ὁ μὲν μετὰ,
τοῦ προσήκοντος λόγου καὶ ὀλιγάκις χρῆται, ἐπιμελείας αὐτὰ ἀξιῶν· ὁ
δὲ πολλάκις, καὶ οὐκ εὐκαίρως, καὶ ψυχρῶς. Et adducit exemplum:
ut curn τοῦς ταμίας, λαμίας vocat. Nam, quae ille de Menandro,
ad Terentium fere omnia referri possunt ; in quo nihil putidum est
aut ineptum. Quanquam multa, quae notavit, potius Antiqui Co-
mici virtutes, quam illius, de quo ibi judicavit, vitia censenda
sunt. Princeps enim inter illos fuit, et ad leges eas plane se
composuit: quod de Plauto nemo dicet. Est et frigidum, quod
longe ab eo abest, quod aut esse aut posse fieri putatur. Quale
est, ‘ pugno frangere elephanto brachium,’ ‘ horiola in coelum
pervenire.’ Est et frigidum, cum ita a familiari sermone oratio
recedit, ut ad usum amplius transferri nequeat. Tale est illud
ibidem:

Si ante lucem ire occipias a meo primo nomine,

Concubium sit noetis, priusquam ad postremum perveneris.

Crescit tamen frigidum, cum addit alter :

Opus face est et viatico ad tuum nomen, ut tu praedicas.

Quae si pedem unum extra scenam feras, protinus putiscent:
neque ad usum applicari poterunt. Qualia nec Scipio nec Laelius,
flos nobilitatis, vel in scena, approbassent. Plutarchus certe,
extra liberalium Theatra ac doctorum, libere relegat. Ridiculi
enim ac inepti sunt, qui plebeiis tantum scribi Comoediam existi-
mant3 cum non minus eruditis scribatur. Quod et Flaccus sci-
vit3 qui non sine causa:

Creditur, ex medio quia res arcessit, habere
Sudoris minimum ; sed habet Comoedia tanto
Plus oneris, quanto veniae minus.

Deinde autem Plauti et Dossenni utitur exemplo, quos securos de
judiciis doctorum ait. Et haec ad divinum, ut jam dixi, ac subac-
tum in his Principem, cujus nec judicium nec ceterorum ignorare
ea tempestate potuit. Et, cujus judicium vereri debuisset, nisi
idem aliorum suisset. Jam illa Epicharmi imitatio, ut festivissima,
ita, si sit frequens, frigore non caret. Quae fit, cum vel falsa op-

