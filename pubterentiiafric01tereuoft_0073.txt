ns THEATRO.- 63

Ludis observari solebant, exacte teneat. Ita fiet, ut postea nihil
praeter metrorum rationem ac versuum mensuras desiderare possit:
quas nimirum ex Terentiano, omnium Latinorum grammaticorum
cultissimo, et in hac re plurimum exercitato, desumere licebit.
Hic itaque libet adolescentulis bonarum literarum studiosis brevi-
ter proponere: primum, unde nata sit Oomoedia, quoque pacto
“ ante Comoediarum usum antiqui po'etae luserint: deinde vero, quo-
modo Comoediae agi ac pronuntiari solitae fuerint, ut quid Ludi
sint, quid Theatra, Scenae, Actus, Personae, et id genus cetera,
facile intelligatur. Quod opus dum aggredimur, facilem atque
attentum lectorem esse cupimus, ut tandem intelligat, quid sit
Fabula, Tragoedia, Comoedia Vetus, Satyra, et Nova Comoedia.

Qun) FABULA, TRAGOEDIA, SATYRA,
COMOEDIA VETUS ET NOVA.

Fabula generale nomen est, Tragoediam, Satiram, et Comoe-
diam in se complectens. Estque Fabula narratio quaedam conficta,
et demissiore plerumque stylo ac versibus conscripta ad oblec-
tationem auditorum. Unde etiam Poemata inter Fabulas a non-
nullis connumerantur: quapropter quibusdam visus est Homerus
Iliadem instar Tragoediae, Odysseam ad imaginem Comoediae
conscripsisse.

Tragoedia autem Fabula est, qua antiqui reprehendebant, quod
in rebus non solum privatis ac civilibus, sed maxime arduis et ad
principes attinentibus minus rectum. videbatur. In ea scenici
amurca, et olei faecibus (quas Graeci τρύγας vocant) perlinebant ora,
ante usum personarum: unde Tragoediae nomen. Ejus grave
argumentum fuit, petitum saepe ab historica fide: dictio severa,
sublimis, saepe tumida: tranquilla prima, exitus funesti.

Post Tragoediam inventa Comoedia, quae Vetus dicta est: in
qua (ut in Tragoedia quoque) simplex carmen fuit: quod carmen
chorus circa aras fumantes nunc spatiatus, nunc revolvens gyros,
cum tibicine concinebat: eratque primo una persona cantoribus
substituta, quae, respondens alternis choro, locupletabat variabat-
que rem musicam. Chorus autem in Tragoedia, aut Comoedia
Vetere, dicebatur multitudo coaevorum juvenum, aut minorum in
sacris, vel scena, cantantium atque saltantium.

Fuit Vetus Comoedia Graecis Archaea dicta, quia esset de nobis
parum cognitis vitiis: item etiam Eteonymos, quia inesset in ea

