122 RUFINUS

Nec in bicipiti somniasse Parnasso.
De metris comicis:
Tetrametros trimetrosque capit Comoedia versus.
Tetrametrum primus fertur posuisse Boiscus,
Creticon Archilochus trimetro superaddidit ingens,
Amphibrachum trimetro Hipponax supponit iambo.
Fulserat hac Plautus, pulcherque Terentius arte.
Terentianus de iambis Fabularum sic dicit.
Culpatur autem versus in Tragoedus,
Et rarus intrat ex iambis omnibus,
Ut ille contra qui secundo et talibus
Spondaeon, aut quem comparem receperit :
Sed qui pedestres fabulas socco premunt,
Ut quae loquuntur sumta de vita putes,
Vitiant iambum tractibus spondaicis‚
Et in secundo, et in ceteris aeque locis.
Fidemque fictis dum procurant fabulis,
In metra peccant arte, non inscitia,
Ne sint sonora verba consuetudinis,
Paulumque rursus a solutis differant.
Mage ista nostri ε nam fere Graecis tenax
Cura est iambi, vel novellis comicis,
Vel qui in vetusta praecluent Comoedia.
Aristophanis ingens emicat solertia,
Qui saepe metris multiformibus novus
Archilochon arte est aemulatus musica.

Sisenna in Commentario Poenuli Plautinae Fabulae sic: Haloni-
um· Poeni dicunt Deum, et producenda syllaba metri gratia exigit
iambus.

Scaurus in commentario Plauti in Pseudulo dicit: Malai διαί-
ρεσις metri causa. Scaurus in eadem Fabula sic : Nunc iam; jam
divisit in duas syllabas metri causa.

Sisenna in Rudente sic : Fuit extenta prima syllaba metri causa:
et postea sic: Habiliore metro usus est, ut solet in mulierum
oratione. Postea sic : Latronem producit metri causa.

Idem Sisenna in Amphytrione sic: His quatuor generibus
quintum accedit, de genere versuum qui non sunt uniusmodi.

Idem Sisenna in Captivis sic: Hic ornatu S literam metri causa

amisit.

