262 EhociA VETERUM DE TEREero. x

DE AELIO DONATO.

Hieronym. in Chronico Olymp. 284.

Victorinus rhetor et Donatus grammaticus, praeceptor
meuS, Romae insignes habentur: e quibus Victorinus etiam
statuam in foro Trajano meruit. ⁴

Idem Apolog. advers. Rufinum.

Puto quod puer legeris Aspri in Virgilium et Sallustium
Commentarios: Vulcatii in Orationes Ciceronis: Victorini
in Dialogos ejus, et in Terentii Comoedias praeceptoris mei
Donati, aeque in Virgilium, et aliorum in alios3 Plautum,
Lucretium, Flaccum, Persium, atque Lucanum. Argue
interpretationes eorum, quare non unam explanationem
secuti sint, et in eadem re quod vel sibi, vel aliis videatur
enumerent.

Hieronym. in Eccles. cap. 1.

Comicus ait: Nihil est dictum, quod non sit dictum prius:
unde et praeceptor meus Donatus, cum ipsum versiculum
exponeret, Pereant, inquit, qui ante nos nostra dixerunt.

 

DE EUGRAPHIO„

Gerbertus quondam scholasticus ad Airardum‚ Epist. vu.

Petitionibus tuis annuimus: nostra ut exequaris negotia,
velut propria, monemus. Plinius emendetur, Eugraphius
recipiatur.

Gen-bertus hic postea ΡΡ. sactus, Sylvester dictus suit,
vixitque sub Othone III. Imp. circa A. C. 998. Vid.
Fascicul. Tempor. Onuphrius Panvin. in Chron. Eccles.
et alii.

