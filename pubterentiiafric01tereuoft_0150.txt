140 sumus CAESAR soAmcER

scriptum est inter adolescentem et lenam, senariis expletur: quo-
niam sit narratio quaedam: quanquam ne hie quidem semper.
Nam longis versibus narrat in Rudente Grippus, eventis fortunae
sese bene acceptum. At in eadem senex somnium trimetris. Ex
utrisque vero, atque etiam aliis mistis Sosia Amphitryonis: quan-
quam, ubi ad manus ventum est, iamborum vim atque alacritatem
minutiore gyro flectit ac vibrat. Cum igitur tam inconstantem leÎ‡
gem videamus, ut illis poetis neque curae fuerit, uti facerent, neque
salvo puri sermonis nitore efficere potuere, uti numeris essent
astrictioribus3 nos sic inventa, aut quemadmodum existunt, per-
mittamus, aut si quid sinistri sese offerat, ne odiose extorqueamus:
praesertim curn licentiae vitium cum Graecis, unde sumsissent, sibi
commune, licentia, uti solet, auxere. Illud vero, quod aliqui du-
bitando, quidam etiam asseverando negabant, Fabulas Terentianas
trimetris circumscriptas, falsum esse deprehendimus. Nam et
apud eum poetam plus esse hujus carminis invenies: et contra,
apud Plautum quadratos, aliaque longiorum genera. Andria paene
ex aequo divisa in utrumque genus est. Haud enim ita multo ab
longis senariorum numerus superatur. ln Eunucho, et Heauton-
timorumeno, item. At in Adelphis paene ex quadrante longi ab
senariis exceduntur. Phormionem potior senariorum numerus
conficit. Hecyra laxior fabula, ac pedestrior est : itaque, omnium
Terentianarum, ad sermonem quotidianum quam proxime accedit:
est tamen in ea senariorum plus tertia parte. At contra, Plautina
AmphitryO, et Rudens, vix totus quadrans expletur senariis. Asi-
naria, Epidicus, quam tantopere ipse auctor laudat, Mostellaria,
Menaechmi, Miles, Mercator, Pseudulus, Aulularia, Casina, Gur-
gulio, Bacchides, aut ex utrisque aeque constant, aut etiam minus
habent senariorum. Captivi vero, et Persa, et Poenulus plus di-
midio textae sunt longis. Trinummus legebatur hactenus tota
quadratis, aut non multo brevioribus. Eam nos ita restituimus
pristinae sinceritati, ut ad quingentos senarios excusserimus. Quo-
rum tamen numero praestant longi versus duplo. Quam operam
etiam cum Truculento impendissemus, paulo minus ducentis re-
formatis, tantam longiorum invenimus multitudinem, vix ut illorum
hi essent pars quinta. Atque is labor non temere susceptus est:
cum tam facile mendacium Quintiliani auctoritate tegeretur. Nam
isti magni viri, dum nihil inexcussum volunt, et fastidiunt leviora,
plus profecto nominis usurpant, quam ponant operae. Quemad-

