DE METRls TEREN'rrANis. 251

suo assignant, pauca etiam Terentio. Nos pauca illa jam ejuravi-
1nus; de innumeris olim fortasse curabitur. Interea, quid hic
Plauti locus sibi postulet, videamus3

Quae neque futura necsacta sunt, tamen illi sciunt.

Hic duae longae corripiuntur; duo cretici veniunt, quo ne dactylis
quidem, si aurern habemus, venire fas est. Hosne numeros ut
laudaverint Pisonum proavi? quis comoedus actor, ne ipse quidem
Pellio, vel pretio voluerit emere3 vel blaterare haec ad tibiam in
scena ausus fuerit? non suas potius sibi res poetam talem habere
jusserit? Si licentiarii nostri de emendatione desperarunt; huma-
nius tamen erat, de mendo potius confiteri, quam poetam ipsum
proscribere. Vide tamen, quam facilis ea ne quaerentibus quidem
se offerat. Tolle illud facicm et trimetrum, quales hic ceteri sunt,
rotundissimum habes z

Quae neque futura, neque sunt, tamen illi sciunt.

Quin et hoc sensus ipse, non metrum solum, efflagitat: nam quae
futura, et quae sunt, in eodem genere sunt opposita: non futura
et facta. Si illud ‘ facta sunt' a poeta esset, dixisset utique, quae
neque fient neque facta sunt; atque insuper de duobus peccatis
unum lucratus esset.

ARS TERENTIANA.

Restat jam, ut de arte Terentiana, quae tantopere olim celebrata
est, pauca delibemus. Horatius, Epist. 11. 1.

Ambigitur quotiens uter utro sit prior3 aufert
Pacuvius docti famam senis, Accius alti ε

Dicitur Afrani toga convenisse Menandro :
Plautus ad exemplum Siculi properare Epicharmi:
Vincere Caecilius gravitate, TERENTIUS ARTE.

Ubi dubium est, artemne metricam velit, an comicam. Utramque
opinor; nam in utraque laude Noster, tam versuum concinnitatis,
quam lucidae rerum dispositionis, primas tenebat.

Illud sane in lingua Latina notabile, ne unum quidem verbum
praeter monosyllaba tonum in ultima habuisse. Deum, igitur, vi-
rum, meum, tuum, priore licet brevi pronuntiabant, nunquam nisi

Γ

in versu, Defim, virum, meum, tuum. Quintilianus, Instit. 1. ο,
⁶ Est autem in omni voce utique acuta syllaba, nec ultima unquam:

