62 DE THEATRO.

tinctae. Quippe Servius, Varronem secutus, duas impares caver-
nas hujuscemodi tibiis fuisse testatur, ac foramina totidem. Unde
Virgilius earum biforem cantum appellat, propterea quod' graves
et acutas emitterent pro tibicinis arbitrio voculationes. Alterae
sunt Serranae, sic (arbitror) appellatae, quoniam iis saltatores et
proferre et referre pedem continuo juberentur, non secus atque
sectores, qui serra adacta partiri ligna conantur. Siquidem Pom-
peius ait serram id praelium dici quo frequenter acies et accedere
et recedere soleret. Hae semper erant sinistrae, paresque, id est,
aequales cavernis: proindeque parem concentum, acutum scilicet
emittebant, quemadmodum Servius haud perplexe scriptum reli-
quit. Verumtamen Diomedes tibias pares et impares videtur nu-
mero definire: quod equidem non video cur possit admitti: nam

par et impar qualitate fere semper accipitur a Latinis. Exemplo
sit hoc Ovidianum :

Par erat inferior versus.
Et illud Virgilianurn ε

Formosum paribus nodis.
Ac illud:

Impar congressus Achilli.

Sed quo tandem sum incuriose digressus? Egone ut magna no-
mina sugillarem? Minime, si meum mihi vitae institutum perma-
nebit. Quocirca ne nobis aliquid Eupolidis infortunio simile con-
tingat, perfecto jam operi paragraphum stylus obducat.

DE FABULARUM‚ LUDORUM, THEATRORUM, SCENA-
RUM, AC SCENICORUM ANTIQUA CONSUETUDINE,
LIBELLUS;

Ex optimis auctoribus collectus, ad Comicosfacih'us intelligendos,
praecipue conscriptus in gratiam Studiosae Juventutis.

NUNQUAM existimandum est cuiquam posthac familiarem Plau-
tum aut Terentium futurum3 eorumque intimum artificium, ora-
tionis characterem, atque venustatem, aliaque id genus plura
quenquam plane assecuturum, nisi comicam omnem dignitatem,
morem, et agendi consuetudinem, quae ab antiquis in Fabulis ac

