106 JOANNJS THEODORICI BELLOVACI

Qui de nominum propriorum etymo et interpretatione plura scire ι
volet, huic adeundus est Cratylus Platonis.

Erasmus in Commentario de Rerum Copia ε Comici praecipue
varietatem in ejusdem quoque generis personis affectasse videntur.
Quid enim dissimilius, quam Demea ac Mitio apud Terentium?
Quorum hic cum etiarn gravissime filium objurgat, blandus est:
ille, cum maxime blanditur, amarulentus: et tamen uterque senex,
atque adeo fratres. Quid diversius, quam Chremes semper placi-
dus ac civilis, et Simo vehemens ac suspiciosus? Item quam Pam-
philus cordatus, et Charinus inops animi consiliique? Quid tam
dissimile, quam Phaedria cum morbo pugnans, et Chaerea nihil
habens pensi? Multum item interest inter Davum pertinacissimum
sperandi auctorem, et Byrrhiam nihil praeter desperationem affe-
rentem. Plurimum inter parasitum Gnathonem, et Phormionem ε
et ab utroque longe dissident parasiti Plautini, quemadmodum et
hujus meretrices a Terentianis plurimum discrepant. Terentius
meretrices propemodum bonas fingit, veluti Philotin et Bacchidem
in Hecyra: Plautus senes amantes, ac festivos, et uxoribus vetera-
torie imponentes : quanquam alias Euclionem prodigiose tenacem
ac suspiciosum facit. Hactenus Erasmusss

Andros insula est, una ex Cycladibus, in Mari AEgaeo, ab Andro,
Anii filio, qui in ea regnavit, nomen sortita. Porro AEgaeum Mare
hodie nautis vulgo dicitur Archipel, nonnullis Archipelago. An-
dros nunc iisdem vocatur Andro, plerisque Andria. Hinc adjecti-
vum Andrius, unde et huic Fabulae nomen. AEneas, ait Lactan-
tius, cum patre Anchise et filio Ascanio profugus Delum venit.
Hic ab Anio, sacerdote Apollinis, recipitur hospitio, qui illis indi-
cat, quinque se filiarum parentem orbum relictum. Andrum enirn,
a quo Andros insula, reliquisse patriam, &Q Ovidius libro decimo

tertio Metamorph. de AEnea loquens:

Hunc Anius, quo rege homines, antistite Phoebus
Rite colebatur, temploque domoque recepit.

Virgil. quoque libro tertio AEneid. de insula Delo verba faciens ι

Egressi veneramur Apollinis urbem.
Rex Anius, rex idem hominum, Phoebique sacerdos,
Vittis et sacra redimitus tempora lauro
Occurrit: veterem Anchisen agnoscit amicum.
J ungimus hospitio dextras, et tecta subimus.

