166 P. AN'rEsicNANUS DE marrus TERENT.

neum esse duximus, cum nusquam lectori non sint obvia futura,
in‘quamcumque hujus libri paginam oculos converterit. Illum
itaque his principiis et praeceptionibus instructum eo dimittam,
modo et illud addiderim, nos uni versui geminam dimensionem
apposuisse, non solum ubi incidit disceptatio ob alienos illos pedes,
sed etiam in versibus ambiguis: cum scilicet idem versus simul
et in iambici acatalectiei et in trochaici catalectici numeros venire
poterat. Sunt et alia ratione versus ambigui, praecipue tetrametri
catalectici: in quorum sede septima ponitur brachysyllabus‚ in
aliis vero regionibus nullus consistit iambus, neque etiam tro-
chaeus ε ut actus 11. Andriae, penultimo scenae, 2. versu.

Nisi vides, nisi senis amicos oraS‚ ambis. C. Bene mones.

Hic versus regione prima tertia et septima brachysyllabum habet ε
secunda dactylum: quarta, quinta, et sexta, spondaeum: ultima
syllabam longam, quae versum illum catalecticum esse demonstrat.
Sed ambigere quispiam merito possit, iambicusne, an trochaicus
censeri debeam cum ibi nullus sit iambus qui iambicum, neque
trochaeus qui trochaicum possit indicare. Judicium igitur aliunde
petendum est: nempe a vicinis versibus, qui trochaici sunt omnes:
quo circa et hic trochaicus est judicandus. Quamvis enim iambici
et trochaici saepe inveniantur intermisti: hoc tamen est ita tem-
perandum, ut, quo plures ejusdem generis in unum digerere quea-
mus, id omnino conemur : neque vero hujus rei gratia, vel etiam
ob alias quascumque comicorum versuum leges, eorum diligentiam
imitandam existimo, qui etiam contra omnium probatorum et re-
ceptorum codicum testimonia nihil non in Terentio sibi licere in-
vertere autumant, modo versum ad unguem suis numeris constare
demonstrent: in quorum tamen observatione ipse Terentius de in-
dustria negligens fuisse perspicitur. Nos Terentio numeros, non
Terentium numeris astringendum arbitramur: quapropter nihil
unquam ob metri rationem immutavimus in contextu: nisi duo
aut plura eaque fide digna in idem consentirent exemplaria: lec-
tionis tamen varietatem ubique fere ad marginem apposuimus:
una cum literis et notis, quae diversam indicent dimensionem ab
ea, quam receptiori et in contextu positae lectioni assignavimus.
Valete. Saraei‚ eximia spe adolescentuli. Lugd. Idib. Aug. 1556.

