10 PRAEFATIO.

tur. Ubi autern qui ante hunc diem prodierunt Libri Com-
mentarium' Donati turpiter et inscite prorsus luxatum lan·
cinatumque turbato ordine exhibebant, quod innumeris
locis factum, qui volet, reperiet, emendatum nunc, restitu-
tumque exhibeo.

J oannes Calphurnius ille Brixiensis, quisquis demum fu-
erit, Laurentii Vallae aetate, id est, Saeculo quinto decimo,
vixisse videtur, cujus diserte meminit ad Heaut. 1v. 5. 10.
Hic praeter Commentariolum in unam illam Fabulam nihil
Terentiani, quod sciam, reliquit, et haud raro quam prox-
ime ad ipsum Donatum accedere videtur. Si quis Cal·
phurnium possedisse Donatum etiam in Heautontimoru-
menon contendat, non valde repugnaverim. Certe quidem
pluscula Donati-ana in eo inveniri, plus semel monui in
observationibus.

Quae Eugraphius, sive is Eographius vero nomine vo·
candus sit, in Nostrum vel notaverat, vel notanda Discipu-
lis praeceperat, perpauca admodum, neque fere quicquam,
praeterquam in Prologos Terentianos Fragmenta hujus
Scriptoris, decimi, ut videtur, id est, obscurissimi Saeculi,
e suo Codice primus omnium dederat Gabriel Faernus, nu-
per repetita, et novae Editioni Terentianae adjecta a Fran-
cisco Hare. Haec vero bona parte post Faernum e Libro
Ms. auxit Fridericus Lindenbruchius. Sed vel ita ingentes
lacunae, hiatus vasti restabant3 Hecyra integra praeter
utrumque Prologum, integrae item Phormionis Scenae de-
erant. Cum id dolebam, neque, unde suppetiae tam misere
habito affectoque Interpreti petendae essent, exputabam‚
commodum incidi in duplex exemplum, quod servatur in
Bibliotheca Leidensi, lacerum alterum, alterum multis par-
tibus integrius3 illud quondam Is. Vossii, hoc Dionysii
Petavii. In illo legebatur: ‘ Sc‘i Petri Beluacensis.' ln
hujus fronte ascriptum erat: ‘ Rufinus in Commentario de
Metris Evanthium Sacerdotem in Terentium citat! Porro
autem: ‘Abbo Floriac. Abbas in Epistolis meminit Eu-
graphii.’ Abbatem autem illum Floriacensem Saeculo x.
floruisse constat. Unde de Eugraphii aetate conjectura fit.

