PRAEFATIO. 21

tandem in tribus prioribus Comoediis expressa personarum
omnium, quae introducuntur, initio novae scenae commemo-
rati03 in tribus enim posterioribus una tantum persona, ea
scilicet, quae prima loquitur, nominatur. ln Andria inter-
dum prima scenae linea minio sive rubro colore distincta
est.

Textus inclusus cst binis lineis ab utroque latere perpen-
dicularibus. Binae lineae superne ductae initio textus toti-
demque infra per totum membranae spatium decurrunt.
Ceterae extra spatium textus non vagantur. Omnes lineae
stylo ductae sunt, nullo adhibito colore, stylique satis acuti
ipsamque membranam incidentis supersunt vestigia satis
clara. Singulae paginae consistunt XXVII. lineis, quibus
textus continuo sive una serie inscriptus est. Atramentum
non nigrum, sed flavum et pallidum. Character, quo codex
exaratus est, minusculus erectus saeculi decimi vel unde-
cimi, praeterquam quod interdum non solum singulae literae
unciales sunt, sed passim voces et integrae lineae iisdem con-
stant literis uncialibus. Occurrunt hae literae in nominibus
personarum, quae sermonibus praefiguntur, deinde in epilo-
go ad calcem Comoediarum, tandem initio argumenti vel
prologi. Tria autem uncialium genera distingui possunt;
primum commune et consuetum est3 secundum, quod re—
centiores diplomatici scripturam capitalem vocant, conspi-
citur in literis scenarum initialibus3 tertii paucissimae sunt
literae, ultra consuetum modum grandes, et variis ornamen-
tis cinctae, scilicet initiales primae scenae in sex Comoediis
et litera T initio totius libri. In literis uncialibus VS in
unam figuram coalescit, ut S supra dextrum cornu literae
V positum sit.

Abbreviaturae sive compendia scribendi, licet non desint,
tamen neque textum valde onerant, neque sequiorem pro‘
dunt aetatem. Si cum multis illis, quae cl. Mannert (Mis-
cell. meist diplomatisclz Inhalts p. 42.) aeri incidenda curavit,
comparantur, perpauca esse dices. Afferam ex tabulis
Mannertianis abbreviaturas, si non omneS‚ tamen magnam
partem earum, quas in codice Halensi deprehendi3 e. gr.

