DE THEATRO. 73

tangerentur a voce, sonitum facerent inter se. quue artificio
collocata fuerunt, ut nullum parietem tangerent, circaque haberent
locum vacuum, et summo capite spatium, ponebanturque et sus-
pensa cernebantur ore declivi, ut in iis vox actorum ingressa har-
moniam efficeret‚ et gratiam quandam afferret spectatoribus, utque
intellectu facilior esset. Tale quiddam audio adhuc hodie extare
in quibusdam templis antiquis, quae nunc quoque supersunt inte-
gra, apud nostrae tempestatis Graecos. In quorum fornice inferiore
atque superiore varia sunt foramina hinc inde conspersa, ac sibi
veluti ex diametro ab uno ad aliud latus correspondentia, in qui-
bus vasa aenea impacta sunt, quorum os (quod angustius est, quam
ipse venter) tantum exterius patet, non etiam prominet. In ea
vasa, vox in templo canentium inclusa incredibilem efficit harmo-
niam, sonosque distinctissimos, et admodum gratos, atque aditu
faciles. Sed in theatris vasa resupina suspendebantur. Tale
quid autem Romae factum fuisse suis temporibus negat Vitruvius,
sed in ltaliae regionibus etin pluribus Graecorum civitatibus. Un-
de Lucius Mummius diruto Corinthiorum Theatro ejus aenea vasa
Romam deportavit. Multi etiam architecti, qui in oppidis non
magnis Theatra construxerunt, propter aeris inopiam, fictilibus do-
liis ita sonantibus electis, hac ratiocinatione compositis, usi sunt.
Quapropter Plinius ait, in Theatris vocem optime currere in doliis
inanibus. In ligneis autem Tlieatris (ait Vitruvius), quae Romae
passim fiebant, nou erat vasis aeneis opus, cum tabulationes habe-
rent complures, quas sonare necesse erat. Aditus permulti et
spatiosi dispositi erant circa Theatrum, nec conjuncti superiores
inferioribus, sed ex omnibus locis perpetui et directi, sine inversu-
ris : uti, cum populus dimittebatur e spectaculiS, non comprime-
retur, sed haberet ex omnibus locis exitus separatos sine impedi-
tione. Reliquum Theatri artificium a gradu omnium superiore in
altitudinem trium contignationum exporrectum erat, etiam in he-
micyclum: atque ita exaedificatum, ut porticus efficeret: unde-
cumque patentes, et columnis hinc et inde ornatiores factas, in
quas populus se' reciperet, si quando propter imbres aut coeli tem-
pestatem minus commodam, ludi interpellarentur. Eam Theatri
partem Praecinctiones videtur appellare Vitruvius: Plinius, ‘pa-
rietem circumjectum.’ Sed inferiores et imi Theatri porticus du·-
plices erant, mediaque spatia sub divo inter porticus viridibus
adornabantur, quod (inquit Vitruvius) Hypaethrae ambulationes

