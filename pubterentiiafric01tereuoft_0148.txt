138 sumus cAESAn SGAL1GER

ceptarunt multi, et non pauci errarunt: sicut et illi, qui reddere
voluerunt rationem versuum: cum alii essent curtissimi, alii adeo
longi, ut mihi libeat cuin Plautino trapezita jocari, dum unum
scribo, explevit mihi totas ceras quatuor ε quantus ille est ex Eu-
nucho : ‘ Et magnifica verba: verba dum sint; verum, si ad rem
conferentur, vapulabit.’ Quanquam, hic quoque ab illis dissentio,
aioque duos versus esse: priorem trochaicum dimetrum brachyca-
talecticum, alterum octonarium. Nam sic pronuntiavit, ut, cum
dixisset, ‘ Et magnifica verba,' substitit, affixitque ibi propositum
in verbis : postea simul cum re mutavit sententiam, ut pro factis
facta redderet, et verbera minitaretur. Priscianus distinctionis
causa breviores insertos versus dicit. Verum neque ille, distinc-
tio haec quid esset, declaravit: neque nos, quid sibi velit, sane
scimus. Nam quae distinctio esse debet, non solum eadem in
scena, sed etiam persona? quaeve in prima scena gravissimae
Comoediae Amphitryonis? Ipso enim ingressu statim nusquam sibi
constat. Aut qualem in ea scena, in qua Pamphilus de patris
duritia queritur? qui in eodem argumento propositoque perstaret
conquestionis, et tetrametris illud inseruit dimetrum: ‘Quod si
fit, pereo funditus! Alii, ut sibi videbantur, acutiores, e rebus
ipsis duci, non solum pedum statum, aut cursum, sed etiam ver-
suum tractus prodidere: in re perturbata mutari versus, pedesque
ipsos confundi: in celeritate trochaicos trudi: gravibus personis
statarios sermones confieri ex spondaeis. Afferunt huc non tam
pro teste, quam pro judice Virgilianam prudentiam, divinam illam
sane mihi: qui rem verborum nitore ac numerorum concinnitate
oculis subjiciat. Ego vero, ut horum diligentiam veneratus sum,
quam equidem tanto studio in meis poematis exprimere conatus
fuerim; ita in Comoediis falsam simul atque supervacaneam anim-
adverti. Nam, si in personarum statibus diversis, si in contra-
riis negotiis‚ si in Fabularum partibusssrnaxime inter se dissimilibus,
idem pes, idem pedum ordo, idem carminum genus ostendatur;
jam nulla causa est, quin horum sententia, tanquam vana, exploda-
tur. Ergo in divina Fabula, ac vere thesauro, quarn levi nimis de
causa Trinummum inscripsit Plautus, protasis trimetro iambico tota
constat: item epitasis, turn catastrophe; Stichus e contrario, tota
trochaicis longis. In Mostellaria adolescenti Philolacheti, homini
perdito luxu, atque otio corrupto, quique unam modo rem ageret,
ut inserviret ventri, dati versus sunt omni pedum poene genere

