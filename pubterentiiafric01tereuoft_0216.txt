206 FRANCISCUS HARE

ex trochaico genere desumtis. Sentio quidem me hic ab aliis rei
metricae scriptoribus abire, qui de iambico genere primo loco
solent agere, ut antiquissimo et facillimo: sed doctissimorum
virorum venia dicere liceat, utroque nomine eos vehementer falli,
Primum enim clarissimo ex Aristotelis libro de Po'etica testimonio
constat trochaicum genus fuisse antiquissimum. Haec enim ille
c. 4. Τό, τε μέτρον ἐκ τετραμέτρου (τροχαῖκοῦ) ἰαμβεῖον ἐγένετο.
τι) μὲν γὰρ πρῶτον τετραμέτρῳ ἐχρῶντο, διὰ τὸ σατυρικὴν καὶ ὀρχηστι·
κωτὲραν εἶναι τὴν ποίησιν. λέξεως δὲ γενομένης, αὗτὴή φύσις τὸ οἰκεῖον
μέτρον εὗρε. μάλιστα γὰρ λεκτικὸν τῶν μέτρον τὸ ἰαμβεῖόν ἐστι. Quod
si hoc secus se haberet, tamen, si quae de re metrica scripturus
sum, facilius intelligentur ea primum tradendo, quae ad trochaicum
genus spectant, haec est idonea ratio, cur hanc potius quam illam
viam insistamus, Haec autern ratio quantum altera facilior sit, et
non modo rei metricae imperitorum captui accommodatior, sed et
rei ipsi de qua agitur, aptior atque utilior, non opus est ut verbis
meis dicam3 lector ipse statim expertus re ipsa deprehendet.

Sed, antequam vera ex Terentio exempla adducam, fictis exem-
plis, uno scilicet verbo saepius repetito, singula versuum genera
lectori ob oculos ponam, quo clarius et planius eorum naturam,
quantitatem, et numerum perspiciat. In trochaico igitur genere,
trochaici tetrametri integri exemplum hoc esto:

Phormi-onem z Phormi-onem u Phormi·onem = Phormi-onem.

Hoc est perfectissimi trochaici tetrametri exemplum z διποδίαι
enim, seu metra quibus constat, sunt omnia ex trochaeo et spon-
daeo, id est, ex epitritis secundis conflata, quae hujus generis
summa laus est. Trochaici enim generis proprium est, ut tro—
chaeus sit in locis imparibus, sive in priore metri parte; in altera
vero spondaeum vel spondaeo parem, ut prius dixi, malit, ne justo
levior et mobilior sit. Hunc versum integrum dixi, quoniam con-
stat ex quatuor metris sive διποδίαις integris ; quod genus Graeci
ἀκατάληκτον dixere, ut distinguatur ab aliis, in quibus aliquid vel
deficit, vel superat. Si versus una syllaba excurreret ultra debi-
tam tetrametri mensuram, ὑπερκατάληκτον dixere; si una syllaba
deficeret, καταληκτικόνς si pede integro, βριιχυκατάληκτον. Atque
haec vocabula Latini rei metricae scriptores sua etiam fecere, cum
verbis e Latio sumtis eorum vim haud aeque commode exprimere
potuerint. Ut hujus autem vcrsus naturam et venustatem intelli-

