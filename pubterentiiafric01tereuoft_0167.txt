DE comicis DIMENSIONIBUS- 157

quam sisaxeris et occepseris, pro, saxis, et occepsis, malint3 sicut
in Captivis: ‘ Numquam istuc dixis, neque animum induxis tuum.'
Accipies etiam unum ex eadem fabula: ‘ Avis me fere consimilem
faciam, ut praedixti.’ Adducerem et ex Casinae PrologO, nisi sus-
picarer verba esse transposita: ‘ Clerumenae haec vocatur Comoe-
dia Graece.' Sicut ex eodem alterum: ‘ Ratione utuntur: ludis
neminem poscunt.' Sed profecto et alibi multis locis, et in Poe-
nulo: ‘ Gerrae germanae atque aedepol λῆροι λήρων.’ Ac ne in illis
quidem servavit Latinitatem : ‘ Ne te iratus suis saevis dictis pro·
telet‚ scio.' Substituit enim pro soevis dictis, saevidicis .· at saevi-
dicum, mobile nomen est; cui igitur haerebit? an ille invenit us-
quam in naturae legibus, accidens sine substantia? In eadem
autem scena etiam pedum numerus eum sugit z namque iambicum
senarium hypercatalecticum dixit illum τ ‘ Non possum adesse, ah
quid agis? quo abis, Antipho? mane.' Habet enim duos dactylos
alterum alteri subeuntem ante postremum iambum. AEque autem
incommode ex Heautontimorumeno brachycatalecticum nominavit
illum, in quo periculum potius imminet, ne quid redundet: ‘Et
illam simul cum nuntio tibi hic ego affuturam hodie scio! Est
enim quadratus iambicus. Sicut illum quoque minus bene octo·
narium hypercatalecticum : ‘ Probe: huic filium scis esse? audivi,
in Asia: non est pater.’ Nam, si iambum in prima sede statuas,
et creticum in secunda ob positionem, aut dactylum ex natura
syllabae, septenarius est. Sed, audii, pronuntiandum est, ut, Asia,
sit anapaestus. Sin malis trochaicum, non collidas adverbium,
probe, eterit anapaestus prima in sede, eritque octonarius, tro-
chaicus, catalecticus, et, Asia, bisyllabum. In Phormione frustra
laborat transponendo verba, ut numeris consulat, eo versu: ‘ Ut
ad pauca redeam, ac mittam illius ineptias! Mavult ita legi: Ad
pauca ut redeam. At vero verbum, redeam, bisyllabum esse, vel
sexcentis locis, ubi opus est, constat. Eximit etiam vocalem hujus
praepositionis, per, eo versu Adelphorum: ‘ Per oppressionem ut
hanc mihi eripere postulet.’ At vero, quid fuerit dicere, Proppres-
sionem? nempe frigidum admodum est, ne dicam absurdum, no-
vum fugae genus, quo evitet creticum fatalem illum: cum tamen
adeo molliter pronuntiari possit, ut vix divertat a natura spondaei.
Sed jam vereor ne quis eorum, quos ille multis locis premit fabulis
atque irridet, reponat ei gratiam: cum in verbo, postulo, sciant
ab ipso exemtam mediam vocalem. Magno enim in periculo est,

