68 un er'rRo.

ornatus : e quibus innoxie patres equitesque Romani prospectare
solebant: cujusmodi quendam Flaminius Rornae construxit: unde
circum Flaminium legimus, et circum Maximum, a Caesare dicta-
tore exstructum, cujus vestigia adhuc hodie visuntur Romae, juxta
aedem D. Sebastiano sacram. Fuit autem longitudine stadiorum
trium, latitudine unius, cum aedificiis jugerum quaternum ad sedem
ducentorum sexaginta millium hominum. Erant iu eo metae de-
positae, duarum aut trium pyramidum formam referentes. In ejus
summitate carceres erant, e quibus equi curribus juncti ad cursum
emittebantur, et, cum ad summum devenissent, revolvebantur, do-
nec ad priorem metam pervenirent. A curribus, hoc est, bigis,
trigis‚ et quadrigis, Curules Ludi dicti. Unde etiam dictos puto
aediles curules, quod iis administrandis essent praefecti : erant
enim omnium praestantissimi Ludi. Nam in iis Se exercebat, et
magnis praemiis contendebat nobilissima Rornanorum juventus,
aptiorque ad bellum reddebatur. Fiebant primum apud antiquos
inter enses et flumina, ut ab utraque parte esset ignaviae praesens
periculum.

Agitatores dicti sunt aurigae in Curuli Certamine et Ludis Cir·
censibus, quorum factiones erant a tunicarum coloribus: ut alii
dicerentur Russati, Albati, Prasini, Veneti3 atque ita insistentes
curribus juvenes, velocitate equorum, aut agitatorum arte trahe-
bantur.

Erant et desultores, qui duos equos absque ephippiis agitantes,
ex altero in alterum subinde mira pernicitate desiliebant: amphip-
pos Graeci vocant. Hinc desultoria levitas in proverbium abiit:
et equi desultorii dicti, ad id certamen accommodati.

Celetes et celetizontes, equites erant in Certamine Curuli non
bigis aut quadrigis utentes, sed equo uno insidentes z cujusmodi
certarnen hodie quoque nonnullis in locis celebratur.

Ludi gladiatorii plerumque post Scenicos fiebant. In iis decer-
tabant gladiis, populumque eeleri agitatione gladiorum oblecta-
bant. Gladiatorum autem genera, Retiarii‚ secutores, Mirmil-
lones, Hoplomachi, Thraces: quorum exempla apud auctores cre-
bra sunt. Horum institutores ac magistri lanistae vocabantur.
Non enirn ignari gladiatoriae artis prodibant in publicum specta-
culum, ad praemia consequenda. Itaque apud lanistas prius ex-
ercebantur in umbratilibus pugnis, quas sciamachias Graeci voca-
runt: quod hujusmodi pugnae simulacra sub tecto fieri solita erant,

