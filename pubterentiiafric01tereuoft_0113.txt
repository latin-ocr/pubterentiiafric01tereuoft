PETrTUS DE ORDJNE connssniAssunn 103

innocentem syllabam damnare, vocem tollere aiibi aut emendare,
sed sincere de auctoribus ac rebus judicare : quod et solidae et
absolutae eruditionis est. Quo, ni fallor, omnes aspiramus. Ne-
que ulla in re magis antiquitas praeivit nobis. De Auctoribus au-
tem Cornicis, uter melius judicare potuerit; isne qui aetate illa vixit,
qua ad summum eulmen poesis pervenit, qui Po'e'ta Summus, sum-
mus Crisscus, familiariter cum Caesare Augusto ac Maecenate vixit,
eorumque atque aliorum quotidie de his judicia audivit; au qui
hodie harum rerum plane imperiti judicant3 ipsi viderint.

PETITUS

DE ORDINE COMOEDIARUM

PUB. TERENTH.

OMNIA non sunt plana atque liquida. Primam omnium ANDRIAM
esse, liquet ex Donato, Praefatione in Andriam: ‘ Haee prima acta
est Ludis Megalensibus? διο. Suetonius Tranquillus in Vita Te-
rentii: ‘ Scripsit Comoedias sex, ex quibus primam Andriam cum
AEdilibus daret? Quod et testantur hi versus in Andriae Prologo:

Favete, adeste aequo animo, et rem cognoscite,
Ut pernoscatis, et quid spei sit reliquum :
Posthac quas saciet de integro Comoedias,
Spectandae, an exigendae sint vobis prius.

Editam testantur cum Didascaliae, tum Suetonius, M. Marcello,
Cn. Sulpicio Coss. hoc est, anno ab Urbe Condita 588.

HEC-YRA, semel atque iterum exacta, tertio stetit; unde factum,
ut, quo loco edita primum sit a Terentio, non ex vero proditum sit
a Donato, Praefatione in hanc Comoediam: ‘ Factaque et edita
quinto loco, Cn. Octavio et T. Manlio Coss.’ Atqui, si facta edita-
que est Cn. Octavio, T. Manlio Coss. non igitur quinto loco: nam
Cn. Octavius et Τ. Manlius consules fuerunt anno ab U. C. 589.
Ergo facta est post Andriam, quam edidit Terentius anno proxime
praecedenti3 proinde Hecyra secunda est, ordine Fabularum, quas
fecit Terenti-us.

