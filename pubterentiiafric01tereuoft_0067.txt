vlo'roR Du comosum. 57

minori catalecticon tetrametrum excogitavit, Pherecratesque sibi
versum e spondaeo, dactylo, et trochaeo pulcherrimum concinnavit:
nec secus Eupolis tetrametrum ex trochaeis conglutinavit. Verum
Aristophanes, ut in omnibus est ποιητικώτατοε, in hoe etiam ulli
cedere noluit. Iambicum enim hypercatalecticum monometrum‚
et brachycatalecticum trimetrum, est mira suavitate modulatus.
Insuper ex anapaestis trimetrum acatalecticum, ex choriambis vero
monometrum primus omnium temperavit, atque alia complura per
Servium et illius interpretes Fabularum annotata, quae mortalibus
adeo placuerunt, ut barbaros etiam Persarum animos potuerint
demulcere. Etenim apud eos Aristophanem accepimus praesertim
a rege celebratum. Contra vero Nova Comoedia iambos, ut pluri-
mum solet, usurpat: quemadmodum a Stobae0‚ Plutarcho, Gellio
citata Menandri carmina demonstrant.

Binas apparatu differentias extitisse grammatici tradiderunt,
cum scilicet in personis, tum in ipsa serie, Comoediarumque con-
textu. Platonius enirn auctor est Veteris Comoediae poetas e scena
solitos esse eos educere personatos, qui statim ex ipsa facie, quos
essent toto opere carpturi, spectatoribus indicarent: ut, si forte
quis non audire carmina cogeretur, de persona tamen, quisnam esset
deridendus,agnosceret. Sed Comici recentiores, ad excutiendos
potissimum risus, histrionum facies configurarunt. De industria
quidem monstrosos hominum vultus effingere conabantur, ne cui-
piam sorte fortuna Macedoni tunc praefecto similes esse viderentur:
proindeque miser ille poeta, non secus ac si barbarum principem
data opera subsannaret, publice mulctaretur: adeo nobilis illa
Graecorum majestas impuris obtemperabat. Quippe distorta cor-
pora Menander (si Platonio credimus) planeque communem homi-
num excedentia naturam personis imitabatur, profecto sapienter,
Quoniam, inquit ille, non solum malum, sed et mali vitanda est
suspicio. Quod autem ad Fabulae pertinet contextum, chorus in
causa est cur inter se Veteres Novique non quadrent: quando-
quidem illi varia quaedam modulamina temperabant, quae chorus
singulis actibus intercinendo plebem sine taedio, quousque novi
egrederentur histriones, detineret. Populus enim Atheniensis,
quatenus rerum dominus habebatur, quotannis AEdiles creabat,
qui sumtus alendis puerorum choris subministrarent. Ceterum
chorus quatuor et viginti viris, puerisve, aut foeminis instruebatur,
sicut Aristophanes in Avibus Fabula numerat. Si vero promiscue

