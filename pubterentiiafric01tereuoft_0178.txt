168 JOAGHIMUS CAMERARIUS

venit. Nihil autem tam est abstrusum, de quo non aliquid, si
saepius et studiose exquiratur, erui posse sperandum sit: τὸ γὰρ
Ξητοὺμενον, inquit SophocleS‚ ἁλωτὸν, ἐκφεύγει δὲ τάμελούμενον.
Minus autem certe turpe est, in eo a quo quamplurimos magnitudo
et obscuritas deterruerit, quantumvis modicos, quam illorum ves-
tigiis insistentem nullos progressus fecisse, Si tamen est adeo
digna res, ubi quis nervos intendat SUOS, ut ait Terentius. Quod
quidem ita esse nobis persuasum est, et senserunt omnes qui ali-
quam famam eruditionis literarum et doctrinae consecuti suerunt.
Cum quidem non solum bestiae demulceantur numeroso sono, sed
solitudines etiam atque sylvae quasi afficiantur, ita respondeant
carminibus. Qui Musarum reliquias in cura bonarum artium non
amplectetur, vel etiam contemnet, eum nos quidem nimis aut fas-
tidiosum aut barbarum quoque esse judicabimus. Etsi fatemur in
hac parte supervacaneum, et in quodam inconcesso amore Musa-
rum insanum studium impendi non oportere, ne, sequentes volu-
cres illas, hoc remigio destituti, ut de Pyrenaeo fabulae tradunt, in
exitium nos praecipitemus.

Sed ad rem accedamus : pauca quidem quasi praefati de horum
scriptorum genere. Comicus poeta fuit Plautus. Comoedia autem
est po‘e'rna δραματικὸν, hoc est, expositio numerosa, id est, carmine
comprehensa, et in actionem implicita, seu collata in personas,
argumenti ficti, de rebus, casibus, negotiis sumtis e vita communi,
et quasi quotidianis eventis. Hoc carminis genus de Tragoedia

fluxit, ut Horatius docuit, qui Thespin dicit invenisse ignotum
genus tragicae musae : atque addit:

‘ Successit vetus his Comoedia non sine multa
Laude.’

Initia autem fuisse admodum parva et rudia, cum hilares, post
labores exactos, diebus festis concinerent aliquid, et alii, et idem
Horatius in Epistola ad Augustum perhibet, ubi dicit, ab innoxiis
jocis libertatern hanc ad intolerabilem licentiam provectam fuisse.
Qui primus autem Comoediam scripserit, non constat. In libro
qui Aristoteli inscribitur de Poetica‚ inter alia et haee leguntur:
Siculos sibi vendicare inventum Comoediae, fuisse enim Epichar-
mum ante Chonnidem et Magnetem : et uti nominis quoque testi-
monio. Esse enim certe Comoediam non ἀπὸ τοῦ κώμου, sed ἀπὸ
τῶν κωμῶν, idest, non de hilaritate ct exultatione, sed de pagis

