12 PRAEFA'rm.

um, Attii veternus, Pacuvii verrucae cum fastu repellerem
tur, et exoletorum verborum foetores procul furcillarentur‚
Terentiano saltem metro parcere debuerat fastidiosum sae-
culum, et satis habere nascentis Eloquentiae jam inde a pri-
mis incunabulis et vagitibus per singulas aetates incremen-
torum vestigia confudisse. Habebit igitur, in quo se exer-
ceat Vir Cl. Richardus BentleiuS, si, quod ad Horat. Serm.
11. 5. 79. pag. 513. profitetur, aliquando novam Terentii Edi-
tionem ad priscos numeros adornaturus est. Sane, qui ra·
tionem metricam in Terentio certis legibus innixam astric-
tamque dare volet, Terentium ipsum, sorte et Laelium et
Scipionem, ab Inferis excitet necesse est. Nisi crebras syn-
aloephas, episynaloepliaS, collisiones, elisiones, sexcentas
licentias alias probe cognitas habeat, atque inde versus ca-
talecticos, acatalecticos, brachycatalecticos, hypercatalec-
ticos constituat; nisi inter scribentis Poetae, interque His-
trionum verba, sed et Interpolatorum audaciam, demum in-
ter innumera fere Variantium Lectionum divortia, a titu-
bantis calami lapsibus orta, certissimum ubique, quod mihi
quidem ἐν ἀδυνάτοις semper visum fuit, discrimen indigitet‚
et, quodnam potissimum iter insistere oporteat, quasi divi-
nus Mercurius ostendat, frustra futurus est, quicumque
opus hoc moliri unquam volet. Fuerint haec olim apud sae-
culum Comicum nota Latinis auribus3 fuerint hae deliciae
prolutis illis labris, Attico melli, Tusco lepori assuetis;
enimvero alia nostrae aetatis hominum ratio est3 essetque
alia, opinor, si maxime Scriptores Metricos, et πεςῖ τῶν ἐν
ποιήμασι ταραχῶν, cum Graecos, tum Romanos longa dudum
non delevisset dies. Dicam etiam amplius3 facilius fuerit
Taraxippo equorum in Hippodromo currentium pavores
averruncare, quam ulli Scenico Numini Histrionum offen-
siones seu procurare, seu tollere. Aut igitur nescio cui du·-
rae et cascae licentiae indulgendum, aut bene multa ita in
alias formas varianda, ut Terentium in Terentio quaeras.
Horum utrum minus necesse sit, dicam quasi a Censore ro·
gamm, Ex AN1M1 SENTENTIA, Non video. Metri quidem
mentionem facit Donatus ad Phorm. 1. 4. 48. et alibi non-

