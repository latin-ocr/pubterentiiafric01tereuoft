PRAEFA'rro. ‘27

tunc Helmstadii degens contulit. Hos enim scholiis sive
glossis destitutos esse, doctiss. ille Gesenius, Hala, ubi
nunc Professoris Theologiae munere fungitur, mihi narravit.
Alium codicem Terentianum glossis repletum scriptum an-
no 1474. possidebat doctiss. Nicias, rector Luneburgicus,
qui hunc cum ceteris suis libris post mortem Bibliothecae
Monasterii S. Michaelis juxta Luneburgum inferri cura-
verat.

Sed revertor ad codicem, quem ante oculos habeo. Hunc
continere glossas sive scholia ab editis diversa, ipse con·
spectus abunde docet. Quatenus cum iis conspirent, quae
in codicibus ante memoratis leguntur, aliis explorandum
relinquo. Auctorem scholiorum aetate Donato grammatico
Saeculi IV. inferiorem esse, extra ornnem dubitationis aleam
positum est, quia Donatum testem producit in Prologo
Eunuchi. Immo nullus dubito, eum ne Eugraphium qui-
dem scriptorem saeculi X. aetate antecedere. Eugraphium
ab eo lectitatum esse, ex consensione Notarum utriusque
auctoris probabile est. In nota [ad Andr. ιιι. 3. 34] pro
significatione vocabuli ‘periclum ’ affertur locus ex Ci-
cerone, quem laudaverat Eugraphius. Scholion [ad Andr.
111. 4. 14.] sere totidem verbis apud Eugraphium legitur.
In nota [ad Andr. ιν. 3. 1.] ad tuendam significationem
‘ proprium,' quod sit, perpetuum, locus nonneminis, cujus
tamen nomen reticetur, laudatur ‘ut illud ‘ propriamque
dicabo.'’ Extat hic locus apud Virgilium AEn. lv, 126.
eumque laudaverat Eugraphius, alium Donatus. Etiam in
ipso textu concinnando Eugraphium secutus est. Nam
fundus lectionis ‘ ad auxiliandum copiam' Andr. 11. 1. 20.
estin Eugraphio‚ qui, teste Bentleio, habet ‘ ad auxilium
copiam.’ Lectio jactas Andr. v, 4³. 9. extat in nota Eu-
graphii ad h. l. Hic tamen Eugraphii et scholiastis nostri
consensus non tantus est, ut hunc epitomatorem vel ex-
scriptorem Commentarii Eugraphiani habeam. Cetero-
quin Latinitas ejus barbara et soloeca satis probat, ad ean-
dem aetatem ablegandum esse, qua codex ipse exaratus
est, i. e. ad Saeculum X· ‘vel potius xl. Si enim Fabricius

