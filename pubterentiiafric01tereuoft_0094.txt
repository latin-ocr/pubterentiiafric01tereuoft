84 DANIELIS HElNSll DISSERTATIO.

mum culmen ac fastigium evecta suit, ignorare potuit judicium;'
vir tantus, et, quod rei caput arbitror, principibus, qui inter se
quotidie de iis judicabant, intime familiaris ac amicus. Augusto
autem, optimo ingeniorum judici, tam gratus atque acceptus, ut
non raro lepidissimus homuncio ab eo diceretur, et quem, si anti-
quitati habenda hic fides, etiam habere ab epistolis optavit. Qui
cum contra tanti Terentii fecerit Fabellas, ut et integras ex iis
ῥήσεις descripserit, et ubique accommodet, soli denique artem tri-
buat3 hominis αὐθάδους potius quam eruditi esset, ita dissentire a
tanto viro, ut ne causam prius cognoscendam crederet. Quare
videamus saltem, quid afferri pro utroque possit. Ne vel Flacci
judicium in posterum, ut solent, aut Terentium secure nimium
damnare quidam pergant in Comoedia. Omnia autem pro Horatii
judicio, qui Plautum sic amamus ut e manibus rarissime putemus
deponendum, dicentur potius quam nostro. Ac de numeris qui-
dem nonnulla Donatus : qua etiam in parte haud parum Veteribus
nonnullis placuit Terentius. Rufino quidem Grammatico, cum
inquit:

Agnovit metrum, servatque Terentius artem :

Nam prologos trimetro didicit componere versu,

Scenarumque actus primos pede claudit eodem.

Quanquam certe Fabius non stetisse intra trimetros deplorat. De
quo forte alias dicturi sumus. Ad alterum priusquam veniamus,
quaedam praemittenda erunt. Cum eaedem Comoediae propemodum
sint partes ac Tragoediae, finis quoque ex parte idem, ex parte di- -
versus, multa esse utrique communia necesse est. Delectare enim
ac docere est Comoediae: neque minus Comici διδάσκαλοι et κωμῳ-
ὃιὸάσκαλοι, quam Tragici, a Graecis dicuntur. Nec movere risum
sane constituit Comoediam, sed plebis aucupium estet abusus.
Nam ridiculum, ut recte Aristoteles, ‘ vitium est et foeditas, doloris
expers; quae partem in homine aliquam corrumpit absque morbo.'
Sicut foeda et detorta facies, si nullo cum dolore hoc fiat, risum
movet. Unde ipsum quoque risum omnes fere antiquissimi Phi-
losophi indignum sapiente judicarunt. Adeo ut Plato, tanquam
sacrilegum, traducere non dubitet Homerum, qui ridentes intro-
duxit Deos : quod in homine non τῆς κατὰ λόγον, verum τῆς κατ’
αἴσθησιν, quemadmodum Philosophi loquuntur, διαθέσεως sit sig-
num ; a qua longe abest Deus 2 abr») ἣ οὐσία λόγου, καὶ αὐτ-ὄνους.

Undc Thespis:

