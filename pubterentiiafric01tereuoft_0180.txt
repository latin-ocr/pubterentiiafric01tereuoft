170 ωοΑοΗιΜυς CAMEssAstws

et pugiles, ut Livius memorat, lib. 1. qui et Ludorum plebeiorum
mentionem fecit lib. xxvrn. Idem Livius, quo tempore et qua de
causa instituti et Ludi scenici dicti sint, copiose eadem quae Va-
lerius retulit lib. vu. Quod tempus est Urbis circiter 309. Idem
tamen lib. xxxvn scripsit, ob dedicationem aedis Matris Magnae
primos ludos scenicos factos, Valerium Antiatem esse auctorem,
Megalesia appellatos, quod tempus distat a priore annis pluribus
165. Cicero Livium Fabulam docuisse, ut retulimus, scripsit in
Bruto, et prima Tusc. Claudio et Tuditano Coss. anno U. C. 410,
Hoc Gellius retulit in annum 510. ideoque fuere qui apud Cicero-
nem numeros mutandos censerent. Quod nobis fieri oportere non
videtur, cum ipse Cicero indicet, alios haec aliter exposuisse, et res
sint inexplicabiliter confusae. Sed, postquam componere Fabulas
argumentosas po’etae Latini coeperunt, sequentes et vertentes Grae-
corum scripta, in hoc genere magna licentia usi fuerunt. Cum
autem essent Latinorum propria quaedam poemata, ut Atellano-
rum, videntur libertatem illam in Graecis et Latinis argumentis
po'etae Latini, non tam fuga laboris et cupiditate edendi sua, ut
Horatius putat, quam necessitate quadam custodiisse, ne aures
civium peregrinitate offenderentur. Ita factum puto, ut neque
intra trimetros constiterint, neque Graecorum exquisitionem et quasi
normam, ad quam numeros illi exegerant, hi servarint. Sed nunc
deinceps de ratione horum, et carminum comicorum structura,
quae nostra diligentia observavit, quaeque postulare videtur lectio
Fabularum Latinarum, breviter quidem disseremus: ita tamen, ut
fortasse nondum ab aliis demonstrata indicemus. Metra praeci-
pua sunt novem; iambicum, trochaicum, dactylicum, anapaesticum,
choriambicum, antispasticum, ionicum a majore, ionicum a minore,
paeonicum. E quorum numero nunc eximemus iambicum et tro-
chaicum, deque iis quae videbuntur dicemus. Iambicum metrum
a principe pede nomen habet: qui a conviciis appellatus suit, ut
placet Aristoteli: cumque sit maxime conveniens sermonibus (nam,
fortuito etiam loquentes, iambos crebros proferimus),

Hunc socci cepere pedem, grandesque cothurni,
Alternis aptum sermonibus, et populares
Vincentem strepitus, et aptum rebus agendiS,

ut ait Horatius. Hoc carmen, cum purum est et integrum, omni-
bus in locis iambos habet: ut apud Catullum:

