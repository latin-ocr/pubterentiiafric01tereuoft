92 DANJEms HfflNsn nlssnn‘rA'rio,

tet, praemitti sit necesse. Summus Aristoteli ambitus unius Solis ’
est: potest esse aliquot horarum. Qua in parte admirandus So-
phocles Terentiusque. Plautus vero novem menses uno dramate
complexus est. Ut vix major ampliorque Homericae Iliados, quam
Amphitryonis sit periodus. Alcumena autem concipit et parit.
Quod si fieret ubique, nullo episodio jam opus esset: ideoque
nec ars esset, scribere Comoediam. Praeterquam quod sit monstri
instar, et cum ratione ac natura pugnet, ut quae simul et concipiat
et pariat. Qualia nonnulla in scriptore hoc summus Criticorum
Caesar Scaliger notavit. Atque haec vitaverant Po'etae Graeei,
quorum scripta hic tantopere commendat Flaccus: Techniei
Graecorum, quomodo vitanda essent ac cavenda, saepe inculca-
runt suis. Plautus susque deque habuit, utin Captivis. Quam

incuriam Po'e'ta curn videret, continere se non potuit, quin excla-
maret ε

Vos exemplaria Graeca
Nocturna versate manu, versate diurna:

contra negligentiam suorum et incuriam gravissime taxaret.
Quidni enim, qui hoc tum agebat, quod ante eum Aristoteles? qui
ubique Euripidem et alios in illis reprehendit: nam de Cornicis
quae scripsit, hodie non extant. Porro simul ac Poeta Actionem
habet, locum quoque ut actioni det, necesse est, quia sine loco
fieri nil potest. Hic autem locus σκηνὴ δράματος a Criticis vocatur,
cujus finem transilire nefas. Nemo enim tempore eodem, quod a
Plauto recte dicitur, alibi atque alibi versari potest: nisi aliquid
monstrosum fiat in Comoedia. Idem tamen, cum Curculionis
scenam Epidauri posuisset, Romam transit in eadem, etin Ro-
manorum mores, scenae suae jam oblitus, libere invehitur; et qui-
dem, ut antiqui Comici, tributim, ita ut et singula describat loca,
Act. xv. Scena ‘ AEdepol.’ Jam τά ἄλογα in Fabulis quam multa?
ita voco, quae nihil verisimile habent. Tale est, Sosiclem Menaech-
mum, qui veniret e Sicilia, surreptum item qui in Illyria jam
habitaret, habitu, eodem tempore, ita simili fuisse, ut dignosci a
spectatoribus non possent3 cum nil simile haberent istae gentes.
Quod vitium ne a chorago quidem emendari potest. Nam Mer-
curius Amphitryone et Jupiter Dii sunt: quibus omnia concedi,
etiam hic, solent. Quare incurrere τὸ ἄλογον non possunt. Ubi
enim Dii agunt, cessat ratio, Quidvis enim posse eos, nemo est

